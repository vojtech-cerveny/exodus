## 32. **Milujte svou rodinu**

Vstaňme a následujme tento den Pána.

Ptejme se: Je pro mě toto léto obdobím duchovního pokroku nebo malátnosti?

**Jsme v Jeruzalémě, novém hlavním městě Davidově. **David konečně získal Jeruzalém a kvapně se snaží učinil z něj Boží město. Bůh však dává přednost tomu, aby se David místo budování Hospodinova domu věnoval budování svého vlastního domu tím, že se stane dobrým otcem a manželem. Davida tento úkol zjevně nezajímá, zanedbává Hospodinovo povolání a vytváří tím živnou půdu pro budoucí problémy.

Modlete se, aby vás Pán osvobodil od lenosti a přijali jste královské poslání, které vám svěřil.

Modlete se za milost svobody a pokory pro všechny muže Exodu, stejně jako se oni modlí za vás.

_Ve jménu Otce i Syna i Ducha svatého. Amen._

_Pane a Učiteli mého života, osvoboď mě od ducha lhostejnosti, zoufalství, touhy po moci a planého tlachání. Místo toho mě, svého služebníka, obdaruj duchem poctivosti, pokory, trpělivosti a lásky. Ano, Pane a Králi, dej, ať vidím své vlastní hříchy a nesoudím své bratry a sestry, neboť ty jsi požehnaný na věky věků. Amen._

### Čtení z druhé knihy Samuelovy 9,1-7

_David se zeptal: „Zdalipak zůstal ještě někdo ze Saulova domu? Rád bych mu kvůli Jónatanovi prokázal milosrdenství.“ K Saulovu domu patřil otrok jménem Síba. Toho předvolali k Davidovi. Král mu řekl: „Ty jsi Síba?“ On odvětil: „Tvůj otrok.“ Král se otázal: „Už nezůstal ze Saulova domu nikdo? Rád bych mu prokázal Boží milosrdenství.“ Síba králi odvětil: „Je tu ještě Jónatanův syn, zchromený na nohy.“ Král se otázal: „Kde je?“ A Síba králi řekl: „Ten je v Lódebaru, v domě Makíra, syna Amíelova.“ Král David ho dal tedy přivést z Lódebaru, z domu Makíra, syna Amíelova. Když Mefíbóšet, syn Jónatana, syna Saulova, přišel k Davidovi, padl tváří k zemi a klaněl se. David řekl: „Mefíbóšete!“ On pravil: „Zde je tvůj otrok.“ David mu řekl: „Neboj se. Rád bych ti prokázal milosrdenství kvůli Jónatanovi, tvému otci. Vrátím ti všechna pole tvého děda Saula a budeš každodenně jídat u mého stolu.“_

### Reflexe

David uzavřel s Jónatanem smlouvu, že až se stane králem, bude se ke všem jeho příbuzným chovat laskavě a nevyvraždí je. David si dal na čas a zdá se, že ho ani nenapadlo prokázat nějakou laskavost Míkal. Pro slib daný před Bohem Jonatánovi, daruje velký majetek Mefibošetovi, přestože je to stále právoplatný následník trůnu.

Davidova laskavost vůči Mefibozetovi je jistě šlechetná, ale je zvláštní, že hledá někoho mimo svůj dům, a přehlíží Míkal. Jedním z důsledků lenosti je, že nám brání milovat ty, kteří jsou nám nejbližší. Dokážeme snést modré z nebe novým přátelům i cizím lidem, zatímco svou rodinu zanedbáváme. Je těžké milovat ty nejbližší. Když jsme doma, chceme si odpočinout. A přitom nás rodinný život vyčerpává víc než naše zaměstnání. Máme také očekávání od svých blízkých, která často zůstávají nenaplněna, a my se tak cítíme nemilování. Jsou tu stará zranění, která nám brání stát se znovu zranitelnými.

Láska je tvrdá řehole. A je snadné nahradit lásku k rodině přátelstvím s druhými. Lenost způsobuje, že zanedbáváme své rodiny, protože láska a sebezapření jsou pro nás příliš obtížné. Co si asi myslí naše děti, když vidí, jak se div nepřetrhneme, abychom pomohli sousedovi, a přitom jejich matce s ničím nepomůžeme? Lidé v Davidově domácnosti si jistě všimli jak přehlíží Mikal, zatímco zahrnuje svou pozorností Mefibošeta.

Stává se vám, že zanedbáváte svou rodinu, zatímco pomáháte přátelům nebo cizím lidem? Je pro vás snadné omlouvat si, že neprokazujete lásku a nesloužíte manželce a dětem, když k tomu máte příležitost? Naslouchejte dnes v modlitbě tomu, co vám Pán k tomuto tématu chce říci.

A nyní se v modlitbě obraťte k Bohu a rozmlouvejte s ním.

---

**Aktivity pro 5. týden**

**1. Začínejte každý den modlitbou a modlitbou jej ukončujte.**

Bůh by měl být Pánem našeho života a tedy Pánem skutečně každého jednotlivého dne. Pokud začínáme i končíme den myšlenkou na Boha a svěřujeme svůj život do jeho rukou, pomáhá nám to žít pod Božím vedením. On je skutečným králem a my svým životem máme šířit jeho královskou vládu ve světě.

Nezapomínejme v ranní modlitbě odevzdat svůj den Bohu a žádat jej o pomoc. Na konci dne poděkujme Bohu za požehnání, která nám dal, a požádejme o odpuštění svých hříchů. Dobře provedený večerní examen pomáhá nalézat, jak v nás Bůh působí, kde potřebujeme hlubší obrácení a jak můžeme dále růst ve víře.

**2. Zůstaňte v kontaktu s bratrem, jenž je vaší kotvou.**

Léto je časem dovolených, kdy je snadné nechat se až přespříliš rozptýlit, proto v tomto čase potřebujeme bratrskou podporu a pomoc. Udržujte pravidelný kontakt se svou kotvou. Snažte se vzájemně podporovat, abyste zůstali na správné cestě i během dovolené.

**3. Nepodléhejte nežádoucímu rozptýlení.**

Odpočinek neznamená, že bychom měli polevit v morální a duchovní ostražitosti. Odjezd na dovolenou by neměl vést k tomu, že ztratíme bdělost, polevíme ve své disciplinovanosti a podlehneme technologickému rozptýlení. Využijte čas dovolené k modlitbě, odpočinku a pěstování vztahů. Technologie si ponechte jako nástroj a nedovolte, aby vás ovládly.
