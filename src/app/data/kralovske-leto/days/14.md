## 14. **Lenost a neúcta**

Ptejme se: Kam dnes Pán vede mé kroky?

Vyvarujme se duchovní lenosti a pýchy.

**Jsme v Davidově paláci v Chebrónu. **Okolo Davida bují násilí a hloupost. On však zůstává pevný, poněvadž neochvějně staví Boží slávu nad vlastní prospěch. I na nás se každodenně valí povinnosti a zahlcují nás různé vjemy, jež nás uvádějí ve zmatek. Nenechme se vtáhnou do jejich víru, nadále hledejme v modlitbě vůli Hospodina a prosme, aby vedl naše kroky.

Modlete se, aby vás Pán osvobodil od lenosti a přijali jste královské poslání, které vám svěřil.

Modlete se za milost svobody a pokory pro všechny muže Exodu, stejně jako se oni modlí za vás.

_Ve jménu Otce i Syna i Ducha svatého. Amen._

_Pane a Učiteli mého života, osvoboď mě od ducha lhostejnosti, zoufalství, touhy po moci a planého tlachání. Místo toho mě, svého služebníka, obdaruj duchem poctivosti, pokory, trpělivosti a lásky. Ano, Pane a Králi, dej, ať vidím své vlastní hříchy a nesoudím své bratry a sestry, neboť ty jsi požehnaný na věky věků. Amen._

### Čtení z druhé knihy Samuelovy 3,6-11

_Avšak boj mezi domem Saulovým a domem Davidovým trval dále. V Saulově domě nabýval převahy Abnér. Saul měl ženinu jménem Rispu, dceru Ajovu. Íš-bóšet vytýkal Abnérovi: „Jak to, že jsi vešel k ženině mého otce?“ Pro ta Íš-bóšetova slova Abnér velice vzplanul a vyčítal: „Copak jsem psí hlava, patřím snad k Judovi? Denně prokazuji milosrdenství domu Saula, tvého otce, jeho bratřím a přátelům. Nedopustil jsem, abys padl do Davidových rukou, a ty mi dnes předhazuješ přečin s tou ženou? Ať se mnou Bůh udělá, co chce! Učiním pro Davida, co mu přisáhl Hospodin. Odejmu království Saulovu domu a upevním Davidův trůn nad Izraelem a nad Judou od Danu až do Beer-šeby.“ Íš-bóšet nebyl s to ozvat se Abnérovi ani slovem, protože se ho bál._

### Reflexe

V dnešním čtení vidíme, že Abner opět porušuje řád. Nedbá na důstojnost Rispy a vyvlastňuje Iš-boseta, když se snaží získat dědice od bývalé královy manželky. Když je kvůli tomu konfrontován Iš-bošetem, nemá příliš velký smysl pro úctu a respekt ke králi. Je jedním z těch lidí, kteří si myslí, že nemusí respektovat svého nadřízeného, protože jeho nadřízený je neschopný nebo bezmocný. Abner totiž ztratil veškerý smysl pro čest a posvátný řád, váží si jen sám sebe a hrubé moci.

Lenost, stejně jako každý hřích, se projevuje nepořádkem, neuspořádaným životem, špatnými prioritami a mořem morální rozplizlosti či rovnostářstvíi. Jasně to vidíme na Abnerově bezcharakterním postoji. Nerespektuje svého vládce, Saulova syna, a neváží si Rispy. V jeho slovech k Iš-bošetovi můžeme vycítit jeho sebeospravedlňující rozhořčení. Běžná pravidla pro něj neplatí, protože on je mocný Abner. Bez něj by se Iš-bozet nestal králem. Myslí si, že by mu měl Iš-bošet projevovat více vděčnosti. V podstatě Iši-bošetovi říká: "Jsi jen atrapa krále, u moci jsi jen díky mně, takže si tě nemusím vážit." \
 A chová se podle toho.

Ti, kdo píší o lenosti, poznamenávají, že se projevuje pohrdáním autoritou. Mnich nerespektuje svého opata nebo pravidla svého řádu, protože se jimi sám nedokáže řídit. Upíná se na chyby svého opata a spolubratří, aby omluvil své vlastní nedostatky. Upozorňuje na jejich hříchy, zatímco své vlastní bagatelizuje.

Se stejnými následky lenosti se dnes často setkáváme v politice. Vůči politikům a institucím panuje všeobecná nedůvěra. Názory druhé strany odmítáme obviněními a pomluvami. Tolik lidí si dnes myslí, že nemusí být dobrými občany a respektovat své představitele, protože si myslí, že všichni jsou zkorumpovaní. V naší kultuře je rozšířená představa, že nemusíme respektovat úřady, protože nemají žádnou důležitost (úctyhodnost).

Jakkoli je tato námitka oprávněná, přehlížet autority je stále lenost. Zatímco moderní svět nabízí svou úctu a poslušnost, jen když se mu to hodí, křesťanský postoj je jiný. Víme, že autority jsou nám dány Bohem, a to i v případě, že ti, kdo je mají zosobňovat, toho nejsou hodni. Jsme povoláni respektovat a poslouchat. Víme, že úctyhodné a morální chování můžeme vyvolat i u zkaženého člověka, když se k němu na oplátku chováme s úctou.

V naší kultuře rostoucího cynismu vůči autoritám potřebujeme obnovit poslušnost a úctu tam, kde je to spravedlivé. Jakou autoritu ve svém životě můžete respektovat? \
 Jsou to vaši rodiče nebo manželský partner? Je to občanská autorita, váš zaměstnavatel nebo duchovní? Promluvte si dnes s Pánem o tom, jaká je vaše úcta k autoritám.

A nyní se v modlitbě obraťte k Bohu a rozmlouvejte s ním.

**Aktivity pro 2. týden**

**1. Vytvořte si duchovní plán na dovolenou**

Minulý týden jsme se zabývali tím, jak trávit volný čas opravdově. Léto je příležitostí k tomu, abychom se zaměřili na to nejdůležitější – na Boha a rodinu. Dovolená je časem volna, ale současně představuje riziko, že upadneme do duchovní lenosti. Je důležité nepolevit v modlitbě, askezi a v udržování bratrství.

Modlitba má vždy přednost, protože Bůh si vždy zaslouží prvenství. Zůstaneme-li mu nablízku, vše půjde dobře, včetně naší dovolené, která bude mnohem požehnanější. Zůstaňte v kontaktu se svým bratrstvem, i když budete na cestách, a pomáhejte si navzájem, abyste zůstali na správné cestě. Nedávejte ďáblovi žádnou příležitost k útoku ani během dovolené, kdy si užíváte zasloužený odpočinek.

Naplánujte si vše tak, aby vaše dovolené proběhla dobře i z duchovního hlediska. Pomůže vám to udržet se na správné cestě a soustředit se na to, co je nejdůležitější.

**2. Rozjímejte o tom, zda lenost neovlivňuje váš duchovní život**

Královské léto nabízí příležitost zamyslet se jedním ze smrtelných hříchů, který bývá často přehlížen. Lenost neboli acédie se často skrývá i za pracovní činnosti či rozptýlením. Rozjímejte během modlitby nad tím, zdali se ve vašem životě někde neskrývá tento polední démon. Proste Pána, aby vám odhalil, uniká-li něco vaší pozornosti

**3. Naplánujte si čas na bratrstvo**

Během léta bude těžší naplánovat si bratrský čas, ale nevzdávejte se ho. Scházejte se tak často, jak jen to bude možné, a hledejte další způsoby, jak zůstat přes léto v kontaktu. Můžete-li se sejít tento týden, pokuste se probrat klíčová témata a akční body a naplánovat si, jak je budete toto léto realizovat.
