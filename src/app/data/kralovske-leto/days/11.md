## 11. **Kdy kráčet a kdy běžet**

Ptejme se: Kam dnes Pán vede mé kroky?

Vyvarujme se duchovní lenosti a pýchy.

**Jsme v Davidově paláci v Chebrónu. **Okolo Davida bují násilí a hloupost. On však zůstává pevný, poněvadž neochvějně staví Boží slávu nad vlastní prospěch. I na nás se každodenně valí povinnosti a zahlcují nás různé vjemy, jež nás uvádějí ve zmatek. Nenechme se vtáhnou do jejich víru, nadále hledejme v modlitbě vůli Hospodina a prosme, aby vedl naše kroky.

Modlete se, aby vás Pán osvobodil od lenosti a přijali jste královské poslání, které vám svěřil.

Modlete se za milost svobody a pokory pro všechny muže Exodu, stejně jako se oni modlí za vás.

_Ve jménu Otce i Syna i Ducha svatého. Amen._

_Pane a Učiteli mého života, osvoboď mě od ducha lhostejnosti, zoufalství, touhy po moci a planého tlachání. Místo toho mě, svého služebníka, obdaruj duchem poctivosti, pokory, trpělivosti a lásky. Ano, Pane a Králi, dej, ať vidím své vlastní hříchy a nesoudím své bratry a sestry, neboť ty jsi požehnaný na věky věků. Amen._

### Čtení z druhé knihy Samuelovy 2,18-21

_Byli tam i tři Serújini synové Jóab, Abíšaj a Asáel. Asáel byl hbitých nohou jako gazela na poli. Pronásledoval Abnéra a neodbočoval od něho vpravo ani vlevo. Abnér se k němu obrátil a tázal se: „Ty jsi Asáel?“ On odvětil: „Jsem.“ Abnér mu řekl: „Odboč vpravo nebo vlevo, zmocni se někoho z družiny a vezmi si jeho výzbroj.“ Ale Asáel od něho nechtěl uhnout._

### Reflexe

Máme zde další kontrast mezi mužem, který se nejprve ptal Hospodina, než začal jednat, a muži, kteří "vyšli" pro svou vlastní slávu. Tentokrát je tím, kdo vyrazil bezhlavě, voják z Davidova tábora, Asael. Asael byl Davidův synovec a jeden z třiceti "udatných mužů", kteří pomáhali Davidovi v jeho boji proti králi Saulovi. Fyzicky byl "rychlý jako divoká gazela". Duchovně byl zbrklý, neboť vyzval zkušeného vojevůdce Abnera v naději, že ukončí soupeření mezi Davidem a Iš-bošetem jednou pro vždy. Je však jen mladý, horlivý voják, který chce porazit zkušeného velitele. Zkušenosti jsou na Abnerově straně a Asael padne.

Německý teolog Gabriel Bunge ve své studii o Evagriově pohledu na akedii píše, že ďábel "nás nejen přemlouvá k vlažnému minimalismu, ale také nás občas dohání k ničivému maximalismu". [3] Ačkoli bychom se nikdy neměli spokojit se svým hříchem a měli bychom proti němu stále něco podnikat, musíme mít také na paměti, že bez Boží milosti hřích nevykořeníme. Pokud se na něj vrhneme předčasně nebo opovážlivě, můžeme se ocitnout poraženi jako Azael. Nezapomeňte, že ďábel se v tom plácá už celá tisíciletí. Pamatujte, že by si nepřál nic jiného, než abyste se cítili poraženi a znechuceni, abyste duchovní život vzdali. Na hřích musíme útočit nikoliv pouze ve spěchu nebo s horlivostí, ale s rozvahou, trpělivostí a pílí.

Kde jste v pokušení postupovat příliš rychle? \
 Kde se oddáváte netrpělivosti vůči sobě a Bohu? \
 Střežit se takové netrpělivosti a zbrklosti je zásadní pro ochranu před vyčerpáním a frustrací, které vaši duši demoralizují a vyvolávají v ní nechuť k duchovnímu životu - obojí je charakteristickým znakem duchovní letargie. \
 Vyprošujte si dnes v modlitbě Boží milosrdenství, nikoli však sebelítost, ale rozvahu.

A nyní se v modlitbě obraťte k Bohu a rozmlouvejte s ním.

**Aktivity pro 2. týden**

**1. Vytvořte si duchovní plán na dovolenou**

Minulý týden jsme se zabývali tím, jak trávit volný čas opravdově. Léto je příležitostí k tomu, abychom se zaměřili na to nejdůležitější – na Boha a rodinu. Dovolená je časem volna, ale současně představuje riziko, že upadneme do duchovní lenosti. Je důležité nepolevit v modlitbě, askezi a v udržování bratrství.

Modlitba má vždy přednost, protože Bůh si vždy zaslouží prvenství. Zůstaneme-li mu nablízku, vše půjde dobře, včetně naší dovolené, která bude mnohem požehnanější. Zůstaňte v kontaktu se svým bratrstvem, i když budete na cestách, a pomáhejte si navzájem, abyste zůstali na správné cestě. Nedávejte ďáblovi žádnou příležitost k útoku ani během dovolené, kdy si užíváte zasloužený odpočinek.

Naplánujte si vše tak, aby vaše dovolené proběhla dobře i z duchovního hlediska. Pomůže vám to udržet se na správné cestě a soustředit se na to, co je nejdůležitější.

**2. Rozjímejte o tom, zda lenost neovlivňuje váš duchovní život**

Královské léto nabízí příležitost zamyslet se jedním ze smrtelných hříchů, který bývá často přehlížen. Lenost neboli acédie se často skrývá i za pracovní činnosti či rozptýlením. Rozjímejte během modlitby nad tím, zdali se ve vašem životě někde neskrývá tento polední démon. Proste Pána, aby vám odhalil, uniká-li něco vaší pozornosti

**3. Naplánujte si čas na bratrstvo**

Během léta bude těžší naplánovat si bratrský čas, ale nevzdávejte se ho. Scházejte se tak často, jak jen to bude možné, a hledejte další způsoby, jak zůstat přes léto v kontaktu. Můžete-li se sejít tento týden, pokuste se probrat klíčová témata a akční body a naplánovat si, jak je budete toto léto realizovat.
