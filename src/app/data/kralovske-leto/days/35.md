## 35. **Ochablost**

Vstaňme a následujme tento den Pána.

Ptejme se: Je pro mě toto léto obdobím duchovního pokroku nebo malátnosti?

**Jsme v Jeruzalémě, novém hlavním městě Davidově.** David konečně získal Jeruzalém a kvapně se snaží učinil z něj Boží město. Bůh však dává přednost tomu, aby se David místo budování Hospodinova domu věnoval budování svého vlastního domu tím, že se stane dobrým otcem a manželem. Davida tento úkol zjevně nezajímá, zanedbává Hospodinovo povolání a vytváří tím živnou půdu pro budoucí problémy.

Modlete se, aby vás Pán osvobodil od lenosti a přijali jste královské poslání, které vám svěřil.

Modlete se za milost svobody a pokory pro všechny muže Exodu, stejně jako se oni modlí za vás.

_Ve jménu Otce i Syna i Ducha svatého. Amen._

_Pane a Učiteli mého života, osvoboď mě od ducha lhostejnosti, zoufalství, touhy po moci a planého tlachání. Místo toho mě, svého služebníka, obdaruj duchem poctivosti, pokory, trpělivosti a lásky. Ano, Pane a Králi, dej, ať vidím své vlastní hříchy a nesoudím své bratry a sestry, neboť ty jsi požehnaný na věky věků. Amen._

### Čtení z druhé knihy Samuelovy 10,6-14

_Amónovci viděli, že vzbudili Davidovu nelibost. Poslali k Aramejcům z Bét-rechóbu a Aramejcům ze Sóby a najali za mzdu dvacet tisíc pěšáků, od krále z Maaky tisíc mužů a od Íš-tóba dvanáct tisíc mužů. Když to David uslyšel, poslal Jóaba s celým vojskem bohatýrů. Amónovci vytáhli a seřadili se k boji u vchodu do brány. Aramejci ze Sóby a Rechóbu a Íš-tób a Maaka stáli stranou v poli. Když Jóab spatřil, že má proti sobě bitevní řady zpředu i zezadu, vybral si nejlepší ze všech izraelských mladíků a seřadil je proti Aramejcům. Zbytek lidu podřídil svému bratru Abíšajovi a seřadil jej proti Amónovcům. Řekl: „Budou-li mít Aramejci nade mnou převahu, přijdeš mi na pomoc. Budou-li Amónovci mít převahu nad tebou, přijdu ti na pomoc já. Buď rozhodný! Vzchopme se! Za náš lid, za města našeho Boha! Hospodin nechť učiní, co uzná za dobré.“ Jóab a lid, který byl s ním, se dali do boje proti Aramejcům; ti před ním utekli. Když Amónovci viděli, že Aramejci utíkají, utekli také oni před Abíšajem a vešli do města. Jóab nechal Amónovce a přišel do Jeruzaléma._

### Reflexe

Potlačením vzpoury pověří David Joaba. Stále více bude vyzdvihována Joábova vojenská zdatnost, nikoli Davidovi činy. David sice nakonec zakročí proti hrozbě, ale jak biskup Robert Barron poznamenává, z “Davida bojovníka se stává usedlý král". Toto vyprávění zobrazuje jeho "rostoucí neochotu přímo a osobně bojovat proti zlu". [8]

Lenost je zhoubná neřest. Zcela rozleptává lidskou osobnost - lenost vede k "rozpadu lidské osobnosti". Buď vysiluje lidskou duši tím, že se donekonečna honí za požitky, nebo ji zaplavuje zdrcujícím pocitem prázdnoty. Stává se roztříštěnou, křehkou nebo rozplizlou. Pokud se lenosti nepostaví, časem ubývá sil a člověk se stále více uzavírá do sebe a nedokáže se angažovat. Vidíme to na Davidovi, jak se z něj stále více vytrácí to, co z něj dělalo tak ušlechtilého a čestného člověka.

Máte pokušení se stáhnout nebo přestat spolupracovat? \
Přenecháváte druhým odpovědnost, která by měla být vaše? \
Zjišťujete, že věci, které byly kdysi vaší silnou stránkou, pro vás začínají být příliš náročné?

Obraťte se v modlitbě k Bohu a rozmlouvejte s ním…

.

---

**Aktivity pro 5. týden**

**1. Začínejte každý den modlitbou a modlitbou jej ukončujte.**

Bůh by měl být Pánem našeho života a tedy Pánem skutečně každého jednotlivého dne. Pokud začínáme i končíme den myšlenkou na Boha a svěřujeme svůj život do jeho rukou, pomáhá nám to žít pod Božím vedením. On je skutečným králem a my svým životem máme šířit jeho královskou vládu ve světě.

Nezapomínejme v ranní modlitbě odevzdat svůj den Bohu a žádat jej o pomoc. Na konci dne poděkujme Bohu za požehnání, která nám dal, a požádejme o odpuštění svých hříchů. Dobře provedený večerní examen pomáhá nalézat, jak v nás Bůh působí, kde potřebujeme hlubší obrácení a jak můžeme dále růst ve víře.

**2. Zůstaňte v kontaktu s bratrem, jenž je vaší kotvou.**

Léto je časem dovolených, kdy je snadné nechat se až přespříliš rozptýlit, proto v tomto čase potřebujeme bratrskou podporu a pomoc. Udržujte pravidelný kontakt se svou kotvou. Snažte se vzájemně podporovat, abyste zůstali na správné cestě i během dovolené.

**3. Nepodléhejte nežádoucímu rozptýlení.**

Odpočinek neznamená, že bychom měli polevit v morální a duchovní ostražitosti. Odjezd na dovolenou by neměl vést k tomu, že ztratíme bdělost, polevíme ve své disciplinovanosti a podlehneme technologickému rozptýlení. Využijte čas dovolené k modlitbě, odpočinku a pěstování vztahů. Technologie si ponechte jako nástroj a nedovolte, aby vás ovládly.
