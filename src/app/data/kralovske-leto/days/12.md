## 12.**Trpělivost se sebou samým**

Ptejme se: Kam dnes Pán vede mé kroky?

Vyvarujme se duchovní lenosti a pýchy.

**Jsme v Davidově paláci v Chebrónu. **Okolo Davida bují násilí a hloupost. On však zůstává pevný, poněvadž neochvějně staví Boží slávu nad vlastní prospěch. I na nás se každodenně valí povinnosti a zahlcují nás různé vjemy, jež nás uvádějí ve zmatek. Nenechme se vtáhnou do jejich víru, nadále hledejme v modlitbě vůli Hospodina a prosme, aby vedl naše kroky.

Modlete se, aby vás Pán osvobodil od lenosti a přijali jste královské poslání, které vám svěřil.

Modlete se za milost svobody a pokory pro všechny muže Exodu, stejně jako se oni modlí za vás.

_Ve jménu Otce i Syna i Ducha svatého. Amen._

_Pane a Učiteli mého života, osvoboď mě od ducha lhostejnosti, zoufalství, touhy po moci a planého tlachání. Místo toho mě, svého služebníka, obdaruj duchem poctivosti, pokory, trpělivosti a lásky. Ano, Pane a Králi, dej, ať vidím své vlastní hříchy a nesoudím své bratry a sestry, neboť ty jsi požehnaný na věky věků. Amen._

### Čtení z druhé knihy Samuelovy 2,22-23

_Abnér domlouval Asáelovi ještě jednou: „Uhni ode mne; proč tě mám srazit k zemi? Jak bych se mohl podívat na tvého bratra Jóaba?“ Protože odmítal uhnout, vrazil mu Abnér pod žebra kopí a kopí jím projelo. I padl tam a na místě zemřel._

### Reflexe

Asael má dvě příležitosti, aby si své rozhodnutí pronásledovat Abnera rozmyslel. On však trvá na svém a zahyne. Je to připomínka toho, že v duchovním životě nesmíme dělat příliš mnoho, dokud na to nemáme sílu, protože riskujeme, že se jako Asahel rozběhneme za hříchem dříve, než budeme zoceleni ve svatosti. Padneme.

**Svatý František Saleský** (1567-1622 n. l.), autor klasického duchovního díla **Úvod do zbožného života**, poznamenal, že jedním z ďáblových triků je přimět nezralé křesťany, aby se zavázali k pokáním, modlitbám nebo almužnám, které jsou pro ně v jejich současném stavu příliš náročné. To se zdá být zvláštní. Proč by ďábel chtěl, abychom se zavazovali k dobrým věcem? No, nechce. Ale pokud se mu podaří přimět vás, abyste konali dobro špatným způsobem, pak je to pro něj vítězství. Ďábel ví, že může duši sklíčit tím, že odhalí její slabost.

Svatý František říkal, že Bůh sice někdy odstraňuje hřích okamžitě, jeho obvyklou metodou je však činit tak postupně. Tvrdil, že trpělivá, rozvážná a pomalá cesta ke svatosti je jistější, mimo jiné proto, že se můžeme skutečně osobně účastnit Božího díla k proměně naší duše a porozumět mu.

"Stěžujete si, že se ve vašem životě vyskytuje mnoho nedokonalostí a vad, které jsou v rozporu s vaší zbožnou touhou po dokonalosti a čistotě lásky k našemu Bohu? Odpovídám vám, že se nemůžeme úplně vzdát sami sebe, dokud jsme zde na zemi; musíme se snášet, dokud nás Bůh nevezme do nebe... Musíme tedy mít trpělivost a nečekat, že se nám podaří během jednoho dne vyléčit tolik špatných návyků, které jsme si vypěstovali nedostatečnou péčí o své duchovní zdraví... Duše potřebuje, chcete-li, mít trpělivost s celým světem, ale především sama se sebou." - Svatý František Saleský, Buď vůle tvá.

Náš úspěch nespočívá v naší síle nebo rychlosti, ale v Boží milosti. Zbrklost, podobná "honbě za Abnerem", má kořeny v jakési nepohodě a netrpělivosti se sebou samým, v touze dokázat si něco, nebo snad dokonce v pohrdání sebou samým. Musíme mít na paměti, že Bůh nás miluje a jeho milosrdenství je zároveň všemoudré a všemocné. Místo abychom se snažili vyhrát válku s hříchem najednou (což pravděpodobně vyšumí do ztracena), musíme se pouštět do bitev, které se vedou na Boží povel.

V čase modlitby se zamyslete nad všemi hříchy a nedokonalostmi, které se snažíte překonat. Zamyslete se nad tím, proč je pošetilé myslet si, že je všechny najednou vykořeníme. Uvažujte o tom, že lepší metodou je útočit na ně moudře. Uvažujte o tom, že Bůh je nejen zná, ale také ví, jak je nejlépe porazit a v jakém pořadí. Požádejte ho, aby vám pomohl určit ten, který dnes potřebuje vaši pozornost, a následujte Ho při jeho odstraňování.

A nyní se v modlitbě obraťte k Bohu a rozmlouvejte s ním.

**Aktivity pro 2. týden**

**1. Vytvořte si duchovní plán na dovolenou**

Minulý týden jsme se zabývali tím, jak trávit volný čas opravdově. Léto je příležitostí k tomu, abychom se zaměřili na to nejdůležitější – na Boha a rodinu. Dovolená je časem volna, ale současně představuje riziko, že upadneme do duchovní lenosti. Je důležité nepolevit v modlitbě, askezi a v udržování bratrství.

Modlitba má vždy přednost, protože Bůh si vždy zaslouží prvenství. Zůstaneme-li mu nablízku, vše půjde dobře, včetně naší dovolené, která bude mnohem požehnanější. Zůstaňte v kontaktu se svým bratrstvem, i když budete na cestách, a pomáhejte si navzájem, abyste zůstali na správné cestě. Nedávejte ďáblovi žádnou příležitost k útoku ani během dovolené, kdy si užíváte zasloužený odpočinek.

Naplánujte si vše tak, aby vaše dovolené proběhla dobře i z duchovního hlediska. Pomůže vám to udržet se na správné cestě a soustředit se na to, co je nejdůležitější.

**2. Rozjímejte o tom, zda lenost neovlivňuje váš duchovní život**

Královské léto nabízí příležitost zamyslet se jedním ze smrtelných hříchů, který bývá často přehlížen. Lenost neboli acédie se často skrývá i za pracovní činnosti či rozptýlením. Rozjímejte během modlitby nad tím, zdali se ve vašem životě někde neskrývá tento polední démon. Proste Pána, aby vám odhalil, uniká-li něco vaší pozornosti

**3. Naplánujte si čas na bratrstvo**

Během léta bude těžší naplánovat si bratrský čas, ale nevzdávejte se ho. Scházejte se tak často, jak jen to bude možné, a hledejte další způsoby, jak zůstat přes léto v kontaktu. Můžete-li se sejít tento týden, pokuste se probrat klíčová témata a akční body a naplánovat si, jak je budete toto léto realizovat.
