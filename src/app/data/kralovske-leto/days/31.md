## 31. **Dravá touha**

Vstaňme a následujme tento den Pána.

Ptejme se: Je pro mě toto léto obdobím duchovního pokroku nebo malátnosti?

**Jsme v Jeruzalémě, novém hlavním městě Davidově.** David konečně získal Jeruzalém a kvapně se snaží učinil z něj Boží město. Bůh však dává přednost tomu, aby se David místo budování Hospodinova domu věnoval budování svého vlastního domu tím, že se stane dobrým otcem a manželem. Davida tento úkol zjevně nezajímá, zanedbává Hospodinovo povolání a vytváří tím živnou půdu pro budoucí problémy.

Modlete se, aby vás Pán osvobodil od lenosti a přijali jste královské poslání, které vám svěřil.

Modlete se za milost svobody a pokory pro všechny muže Exodu, stejně jako se oni modlí za vás.

_Ve jménu Otce i Syna i Ducha svatého. Amen._

_Pane a Učiteli mého života, osvoboď mě od ducha lhostejnosti, zoufalství, touhy po moci a planého tlachání. Místo toho mě, svého služebníka, obdaruj duchem poctivosti, pokory, trpělivosti a lásky. Ano, Pane a Králi, dej, ať vidím své vlastní hříchy a nesoudím své bratry a sestry, neboť ty jsi požehnaný na věky věků. Amen._

### Čtení z druhé knihy Samuelovy 8,7-13

_David také pobral zlaté štíty, které měli Hadad-ezerovi služebníci, a přinesl je do Jeruzaléma. Z Betachu a z Berótaje, Hadad-ezerových měst, pobral král David velké množství mědi. Když Toí, král Chamátu, uslyšel, že David porazil celé Hadad-ezerovo vojsko, poslal Toí svého syna Jórama ke králi Davidovi, aby mu popřál pokoje a dobrořečil mu za jeho boj a vítězství nad Hadad-ezerem, že jej porazil. Hadad-ezer vedl totiž s Toím války. Jóram s sebou přinesl stříbrné, zlaté a měděné předměty. I ty král David zasvětil Hospodinu; zasvětil je spolu se stříbrem a zlatem ode všech podmaněných pronárodů, od Aramejců, Moábců, Amónovců, Pelištejců, Amáleka, i z kořisti od Hadad-ezera, syna Rechóbova, krále Sóby. Tak si David získal jméno._

### Reflexe

Zdá se, že David se nechal ovládnout svými touhami. Připomeňme si Evagriovu domněnku, že lenost vzniká z otrocké honby za osobním potěšením a z nekontrolované vášně. Lenost je otočením našim touhám, když si nedokážeme říci ne a musíme mít, to co chceme a kdykoli to chceme.

To je v dnes rozšířený problém. R. J. Snell ve své knize o akedii říká, že žijeme v "říši touhy". [7] Touha je naším diktátorem a my jsme hluboce přesvědčeni, že štěstí je v uspokojení každého našeho přání. Zatímco naše potřeby jsou uspokojovány rychle, levně a pohodlně, necítíme pokoj, ale ovládají nás nesčetná přání. Jsme zahlceni touhami po nejrůznějších požitcích, zábavě a hromadění majetku. Na sociálních sítích vidíme, jak si někdo užívá dovolenou, po které hned zatoužíme i my. Jedeme po silnici a vidíme billboard obchodu, který pak “musíme” prohlédnout. Díváme se na YouTube, jen abychom viděli reklamu na výrobek, který teď "potřebujeme". Kolik rozhovorů s kolegy nebo přáteli jsou jen reklamy na výrobek, který si právě koupili?

V našem životě jsme se přesunuli od vlastních potřeb k podpoře požitkářství. Tato mentalita bohužel ovlivnila i naši výchovu. Nemyslíme si, že by našim dětem měl být odepřen jakýkoliv požadavek nebo zážitek. Přihlašujeme je na nejrůznější sporty a aktivity a trávíme čas jejich přemísťováním z místa na místo. Jedním z hlavních rozdílů mezi dřívějším a dnešním stylem výchovy je, že dříve děti sloužily rodičům, zatímco dnes rodiče slouží svým dětem. Reagují na každou narážku nebo žádost a ustupují požadavkům na hory hraček.

Lenivý člověk je vydán na milost a nemilost svým přáním a rozmarům. Všichni víme, jak jsme bezmocní před tlačítkem "přidat do košíku" nebo vaničkou se zmrzlinou. Naše slabost nám připadá odpudivá, protože se nedokážeme odtrhnout od brouzdání na sociálních sítích. Prokrastinujeme tím, že překlikáváme z jedné webové stránky na druhou a hledáme něco zajímavého nebo skandálního. Cítíme se neschopní odepřít si sledování seriálů nebo vztekle nevybuchnout na manželku či dítě, které narušuje náš rozvrh atd. Jsme si dobře vědomi toho, že nad svou vůlí nemáme téměř žádnou moc, a jednáme pod nátlakem, abychom uspokojili své nutkání, jakmile se objeví. Můžeme se cítit spíše jako závislí než jako člověk.

Nestřídmost naší doby prozrazuje, že nám chybí smysl pro cíl, význam a hodnotu, a vydáváme se hledat nějakou novou "věc", kterou bychom ukotvili svou neklidnou duši. Jsme neklidní, protože nespočíváme v Pánu. A používáme věci a zážitky jako náhradu za pokoj, který může dát jedině On

Zamyslete se nad tím, jak žijete. Co vás ovládá? Jsou to vaše touhy? Třesete se na ně a ohýbáte se před nimi? Nebo vás ovládá Boží Duch? Jaké zboží necháváte v nákupním košíku na internetu a čekáte jen na slabou chvilku, abyste si je koupili? Jaké webové stránky si prohlížíte, abyste rozdmýchali své tužby? Jak jste dovolili, aby touha po "věcech" nahradila nebo potlačila vaši vášeň pro Pána?

A nyní se v modlitbě obraťte k Bohu a rozmlouvejte s ním.

---

**Aktivity pro 5. týden**

**1. Začínejte každý den modlitbou a modlitbou jej ukončujte.**

Bůh by měl být Pánem našeho života a tedy Pánem skutečně každého jednotlivého dne. Pokud začínáme i končíme den myšlenkou na Boha a svěřujeme svůj život do jeho rukou, pomáhá nám to žít pod Božím vedením. On je skutečným králem a my svým životem máme šířit jeho královskou vládu ve světě.

Nezapomínejme v ranní modlitbě odevzdat svůj den Bohu a žádat jej o pomoc. Na konci dne poděkujme Bohu za požehnání, která nám dal, a požádejme o odpuštění svých hříchů. Dobře provedený večerní examen pomáhá nalézat, jak v nás Bůh působí, kde potřebujeme hlubší obrácení a jak můžeme dále růst ve víře.

**2. Zůstaňte v kontaktu s bratrem, jenž je vaší kotvou.**

Léto je časem dovolených, kdy je snadné nechat se až přespříliš rozptýlit, proto v tomto čase potřebujeme bratrskou podporu a pomoc. Udržujte pravidelný kontakt se svou kotvou. Snažte se vzájemně podporovat, abyste zůstali na správné cestě i během dovolené.

**3. Nepodléhejte nežádoucímu rozptýlení.**

Odpočinek neznamená, že bychom měli polevit v morální a duchovní ostražitosti. Odjezd na dovolenou by neměl vést k tomu, že ztratíme bdělost, polevíme ve své disciplinovanosti a podlehneme technologickému rozptýlení. Využijte čas dovolené k modlitbě, odpočinku a pěstování vztahů. Technologie si ponechte jako nástroj a nedovolte, aby vás ovládly.
