## 15. **Slavnost Těla a krve Páně**

Dnes je Slavnost Těla a krve Páně, den, kdy uctíváme Ježíšův dar eucharistie.

Ptejme se: Kam dnes Pán vede mé kroky?

Vyvarujme se duchovní lenosti a pýchy.

**Jsme s Ježíšem v kafarnaumské synagoze. **Po zázraku rozmnožení chlebů Ježíš přichází s kázáním, které je pro posluchače jen těžko pochopitelné. Říká zástupu, že je bude sytit novým nebeským pokrmem, svým vlastním tělem, které je zdrojem věčného života.

Modlete se, aby vás Pán osvobodil od lenosti a přijali jste královské poslání, které vám svěřil.

Modlete se za milost svobody a pokory pro všechny muže Exodu, stejně jako se oni modlí za vás.

_Ve jménu Otce i Syna i Ducha svatého. Amen._

_Pane a Učiteli mého života, osvoboď mě od ducha lhostejnosti, zoufalství, touhy po moci a planého tlachání. Místo toho mě, svého služebníka, obdaruj duchem poctivosti, pokory, trpělivosti a lásky. Ano, Pane a Králi, dej, ať vidím své vlastní hříchy a nesoudím své bratry a sestry, neboť ty jsi požehnaný na věky věků. Amen._

### Čtení z Janova evangelia 6,35-40

_Ježíš jim řekl: „Já jsem chléb života; kdo přichází ke mně, nikdy nebude hladovět, a kdo věří ve mne, nebude nikdy žíznit. Ale řekl jsem vám: Viděli jste mě, a přece nevěříte. Všichni, které mi Otec dává, přijdou ke mně; a kdo ke mně přijde, toho nevyženu ven, neboť jsem sestoupil z nebe, ne abych činil vůli svou, ale abych činil vůli toho, který mě poslal; a jeho vůle jest, abych neztratil nikoho z těch, které mi dal, ale vzkřísil je v poslední den. Neboť to je vůle mého Otce, aby každý, kdo vidí Syna a věří v něho, měl život věčný; a já jej vzkřísím v poslední den._

### Reflexe

Tento úryvek by nám měl dodat odvahu a sílu. Ježíš nám říká, že bude střežit a chránit všechny, které mu Otec svěřuje. Zachrání je tím, že za ně obětuje svůj život, a bude je živit vlastním tělem.

Co víc nám Ježíš může dát? Minulou neděli jsme viděli, jak nám Ježíš dal svého vlastního Ducha. Dnes vidíme, že nám nabízí své vlastní tělo, abychom ho mohli jíst a žít navěky.

Ježíš nám dává jíst své tělo, abychom s ním mohli vstoupit do společenství. Chce s námi být jedno, žít v nás a skrze nás, abychom spolu s ním mohli poznat Otce. Jeho tělo je pokrm, který potřebujeme, abychom mohli projít tímto světem a dojít k věčnému životu. Vytahuje nás z naší lenosti a dodává nám odvahu, kterou potřebujeme k duchovním bojům našeho života.

Eucharistie je síla, kterou potřebujeme k naplnění Boží vůle pro náš život. Nenabízí nám jen přání všeho dobrého a povzbuzení. Sytí nás sebou samým a dává nám vnitřní sílu, abychom dokázali to, co bychom jinak nedokázali. Abychom byli poslušní jako Syn. Modlit se, pracovat, žít a trpět jako Syn.

Modlete se, aby Bůh odstranil všechny překážky, které brání plnému účinku milosti, kterou vám dává.

A nyní se v modlitbě obraťte k Bohu a rozmlouvejte s ním.

**Aktivity pro 2. týden**

**1. Vytvořte si duchovní plán na dovolenou**

Minulý týden jsme se zabývali tím, jak trávit volný čas opravdově. Léto je příležitostí k tomu, abychom se zaměřili na to nejdůležitější – na Boha a rodinu. Dovolená je časem volna, ale současně představuje riziko, že upadneme do duchovní lenosti. Je důležité nepolevit v modlitbě, askezi a v udržování bratrství.

Modlitba má vždy přednost, protože Bůh si vždy zaslouží prvenství. Zůstaneme-li mu nablízku, vše půjde dobře, včetně naší dovolené, která bude mnohem požehnanější. Zůstaňte v kontaktu se svým bratrstvem, i když budete na cestách, a pomáhejte si navzájem, abyste zůstali na správné cestě. Nedávejte ďáblovi žádnou příležitost k útoku ani během dovolené, kdy si užíváte zasloužený odpočinek.

Naplánujte si vše tak, aby vaše dovolené proběhla dobře i z duchovního hlediska. Pomůže vám to udržet se na správné cestě a soustředit se na to, co je nejdůležitější.

**2. Rozjímejte o tom, zdali lenost neovlivňuje váš duchovní život**

Královské léto nabízí příležitost zamyslet se jedním ze smrtelných hříchů, který bývá často přehlížen. Lenost neboli acédie se často skrývá i za pracovní činnosti či rozptýlením. Rozjímejte během modlitby nad tím, zdali se ve vašem životě někde neskrývá tento polední démon. Proste Pána, aby vám odhalil, uniká-li něco vaší pozornosti

**3. Naplánujte si čas na bratrstvo**

Během léta bude těžší naplánovat si bratrský čas, ale nevzdávejte se ho. Scházejte se tak často, jak jen to bude možné, a hledejte další způsoby, jak zůstat přes léto v kontaktu. Můžete-li se sejít tento týden, pokuste se probrat klíčová témata a akční body a naplánovat si, jak je budete toto léto realizovat.
