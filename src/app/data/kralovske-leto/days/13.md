## 13. **Pán za mě bojuje**

Ptejme se: Kam dnes Pán vede mé kroky?

Vyvarujme se duchovní lenosti a pýchy.

**Jsme v Davidově paláci v Chebrónu. **Okolo Davida bují násilí a hloupost. On však zůstává pevný, poněvadž neochvějně staví Boží slávu nad vlastní prospěch. I na nás se každodenně valí povinnosti a zahlcují nás různé vjemy, jež nás uvádějí ve zmatek. Nenechme se vtáhnou do jejich víru, nadále hledejme v modlitbě vůli Hospodina a prosme, aby vedl naše kroky.

Modlete se, aby vás Pán osvobodil od lenosti a přijali jste královské poslání, které vám svěřil.

Modlete se za milost svobody a pokory pro všechny muže Exodu, stejně jako se oni modlí za vás.

_Ve jménu Otce i Syna i Ducha svatého. Amen._

_Pane a Učiteli mého života, osvoboď mě od ducha lhostejnosti, zoufalství, touhy po moci a planého tlachání. Místo toho mě, svého služebníka, obdaruj duchem poctivosti, pokory, trpělivosti a lásky. Ano, Pane a Králi, dej, ať vidím své vlastní hříchy a nesoudím své bratry a sestry, neboť ty jsi požehnaný na věky věků. Amen._

### Čtení z druhé knihy Samuelovy 3,1

_Boj mezi domem Saulovým a Davidovým se protahoval, David se stále vzmáhal, zatímco dům Saulův stále upadal._

### Reflexe

David se opět dostává do konfliktu se Saulovým rodem. Saulova smrt ho problémů nezbavila. Dovedete si představit, jak David v rozčilení přemýšlí, zda vůbec bude moci někdy žít v klidu? Když neustále bojujeme se stejnými hříchy, také my se ptáme, zda se někdy osvobodíme, zda má smysl pokračovat v boji. Možná bychom se měli se svými chybami prostě smířit, jak nám dnes mnozí radí.

Podle Evagria je myšlenka, že se nám nikdy nepodaří dosáhnout svatosti a že nemá smysl doufat nebo se snažit, od ďábla. Je to sémě pochybností. Je to pokušení zpohodlnět nebo se dokonce s hříchem smířit či ho alespoň očekávat. Jednou z taktik, kterou Evagrius doporučuje pro boj s jakýmkoli smrtelným hříchem, je zapamatování si a citování Písma. Když nás napadne zlá myšlenka, měli bychom citovat úryvek Písma, který jí odporuje. Tuto taktiku se Evagrius naučil od samotného Ježíše, který citoval Písmo proti ďáblovi.

Klíčový text, který bychom měli mít na paměti vždy, když máme pocit, že bojujeme marně nebo že nemáme naději na vítězství, se podle Evagria nachází v 5. Mojžíšově 1,29-30: \
 **" Nemějte strach a nebojte se jich. Hospodin, tvůj Bůh, který jde před tebou, bude sám bojovat za tebe, jako to před tvýma očima dělal za tebe v Egyptě"**.

Ačkoli David může být frustrován pokračujícím nepřátelstvím a překážkami na cestě ke své vládě a my můžeme být frustrováni pokračujícím bojem proti hříchu a překážkami na cestě k naší svatosti, nesmíme zapomínat, že Bůh za nás bojuje a dává nám svou milost. Na první pohled David čelí další válce, ale ve skutečnosti je jeho dům požehnán silou, zatímco síla jeho nepřítele se zmenšuje.

Jste unaveni bojem s hříchem ve svém životě? \
 Rozčiluje vás, že musíte ve zpovědnici stále dokola opakovat tytéž hříchy? \
 Přemýšlíte, zda se o vás Bůh zajímá? Cítíte se opuštění nebo bez pomoci? \
 To jsou semínka lenosti, která, pokud se nechají růst, zadusí semínka Slova. V čase modlitby požádejte Pána, aby vám připomněl, jak jste stále silnější a silnější, zatímco nepřítel vaší duše je stále slabší a slabší, jak jste mnohé překonali a jak Pán za vás skutečně bojuje a zároveň vám ponechává svobodu a jedinečnost (osobitost), abyste se mohli podílet na jeho milosti. Poděkujte mu a zapamatujte si verš, jako je Deuteronomium 1,29-30, který můžete použít, až budou podobné myšlenky hrozit demotivací vašeho duchovního úsilí.

A nyní se v modlitbě obraťte k Bohu a rozmlouvejte s ním.

**Aktivity pro 2. týden**

**1. Vytvořte si duchovní plán na dovolenou**

Minulý týden jsme se zabývali tím, jak trávit volný čas opravdově. Léto je příležitostí k tomu, abychom se zaměřili na to nejdůležitější – na Boha a rodinu. Dovolená je časem volna, ale současně představuje riziko, že upadneme do duchovní lenosti. Je důležité nepolevit v modlitbě, askezi a v udržování bratrství.

Modlitba má vždy přednost, protože Bůh si vždy zaslouží prvenství. Zůstaneme-li mu nablízku, vše půjde dobře, včetně naší dovolené, která bude mnohem požehnanější. Zůstaňte v kontaktu se svým bratrstvem, i když budete na cestách, a pomáhejte si navzájem, abyste zůstali na správné cestě. Nedávejte ďáblovi žádnou příležitost k útoku ani během dovolené, kdy si užíváte zasloužený odpočinek.

Naplánujte si vše tak, aby vaše dovolené proběhla dobře i z duchovního hlediska. Pomůže vám to udržet se na správné cestě a soustředit se na to, co je nejdůležitější.

**2. Rozjímejte o tom, zda lenost neovlivňuje váš duchovní život**

Královské léto nabízí příležitost zamyslet se jedním ze smrtelných hříchů, který bývá často přehlížen. Lenost neboli acédie se často skrývá i za pracovní činnosti či rozptýlením. Rozjímejte během modlitby nad tím, zdali se ve vašem životě někde neskrývá tento polední démon. Proste Pána, aby vám odhalil, uniká-li něco vaší pozornosti

**3. Naplánujte si čas na bratrstvo**

Během léta bude těžší naplánovat si bratrský čas, ale nevzdávejte se ho. Scházejte se tak často, jak jen to bude možné, a hledejte další způsoby, jak zůstat přes léto v kontaktu. Můžete-li se sejít tento týden, pokuste se probrat klíčová témata a akční body a naplánovat si, jak je budete toto léto realizovat.
