## Týdenní aktivity (ukazatelé cesty) pro 6. týden

**Místo:** Severozápadní břeh Rudého moře

Faraon a jeho armáda opustili Egypt v neúprosném pronásledování Izraelitů. Jen co si Izraelité pomysleli, že jsou zcela na svobodě, ocitli se uvězněni mezi zuřící armádou a zdánlivě neprůchodným vodním útvarem. Ztratit zde naději by znamenalo vzdát se víry v Boha, a vyústění by vedlo k ještě tvrdšímu zotročení než kdy dříve. Nacházíme se na podobném místě. Naše dřívější zvyky na nás útočí. Pokud ztratíme víru, skončíme a otočíme se nazpět, budeme znovu zotročeni. Pokud však zůstaneme oddaní naší víře, Pán nás povede skrz vody. Očistí nás a oddělí nás od našich nepřátel jako nikdy předtím. Co si tento týden zvolíte?

### 1. Udělejte si čas na dobrou zpověď

Pokud jste naposledy byli u zpovědi na začátku vašeho exodu nebo předtím, než začal, pak je toto ideální čas vrátit se zpět. Hřích „zraňuje a oslabuje samotného hříšníka, jakož i jeho vztahy k Bohu a k bližnímu“ (KKC 1459). Proto hřích, a co je důležitější – účinek hříchu – je přímo v protikladu s cíly Exodu 90. Vyhledejte, kdy se ve vaší farnosti zpovídá, a udělejte si čas na přijetí milostí, které vám Bůh chce dát vprostřed tohoto exodu.

### 2. Držte se reflexí

Zůstaňte na této cestě v jednotě se svýmy bratry. Nepodvádějte sebe sama v tomto exodu. Držte se denních reflexí.

### 3. Vstupte do Slova

Kristus je ono Slovo, které čtete ve vašich reflexích Písma každý den. Nečtěte pouze slova, vstupte do Slova. To Slovo žije. Je to člověk a můžete s ním hovořit. Člověk, který mluví přímo k vám. Vstupte do Slova každý den nasloucháním, co vám ve vaší životní situaci chce Pán říci.

### Modlitba

Modlete se, aby Pán osvobodil vás a vaše bratrství

Modleme se za svobodu všech mužů v exodu, stejně tak, jako se oni modlí za vás.

Ve jménu Otce i Syna i Ducha svatého … Otče náš… Ve jménu Otce i Syna i Ducha svatého … Amen.
