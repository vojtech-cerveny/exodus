## Týdenní aktivity (ukazatelé cesty) pro 11. týden

**Místo:** Drsná hornatá poušť, úpatí hory Sinaj

Izraelité jsou ve čteních tohoto týdne projevem lidské slabosti. Předvádějí, jak je jednoduché padnout zpět do
starých zvyků. Ukazují na potřebu stále aktivně vyhledávat Hospodina. Na druhou stranu nám tento týden
Levité dokazují, že ve zhýralém světě je možné nebojácně/odvážně důvěřovat/být věrný Hospodinu. Pán
však dokazuje něco ještě většího. Izraelitům i nám prokazuje, že navždy zůstane věrný své smlouvě, i když
ho oni – a my – zklamou. Pozorně naslouchejte slovům Písma tohoto týdne. Poslouchejte, jak Bůh odhaluje
Jeho věrnou lásku k nám.

### 1. Vzdejte se kontroly

Tak jako mnoho Izraelitů ztrácelo trpělivost s Mojžíšem, když byl 40 dní na vrcholu hory Sinaj, tak i vy možná ztrácíte trpělivost s Exodem. Možná ztrácíte trpělivost v modlitbě (možná k vám Pán právě nemluví), s nepohodlností asketických disciplín, nebo s vašimi bratry. Přes to všechno právě tyto tři věci vás přivedly až sem, do 11. týdne. Buďte trpěliví, důvěřujte a odevzdejte kontrolu Pánu. Bůh vám dá vysvobození, které hledáte.

### 2. Vzpomeňte si na své proč

Pravděpodobně jste již začali vidět naplnění svého proč. Možná trávíte více času se svou ženou, dětmi, farností, s Pánem. Držte se svého proč. Stále jste na cestě.

### 3. Dobře se potřetí vyzpovídejte

Tři svátosti smíření vám možná připadají jako mnoho během jediného exodu. Přesto však biskupové radí, abychom ke zpovědi chodili nejlépe jednou za měsíc, a tak tři zpovědi za 90 dní je docela akorát. Nenechte sebe či své hříchy překazit vaši cestu ke svobodě. Dobře se tento týden vyzpovídejte.

### 4. Rozdávejte/sdílejte radost

Jestli se vám tento týden podařilo pěstovat radost skrze vděčnost a naději, šiřte ji dál ve svém bratrstvu. Je možné, že ne všichni vaši bratři jsou na stejné úrovni radosti. Pomozte jim pěstovat vděčnost a naději. Sdílejte s nimi tento týden radost.

### Modlitba

Modlete se, aby Pán osvobodil vás a vaše bratrství

Modleme se za svobodu všech mužů v exodu, stejně tak, jako se oni modlí za vás.

Ve jménu Otce i Syna i Ducha svatého … Otče náš… Ve jménu Otce i Syna i Ducha svatého … Amen.
