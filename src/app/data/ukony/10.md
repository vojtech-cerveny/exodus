## Úkony (ukazatel cesty) pro 10. týden

**Místo:** Drsná hornatá poušť, úpatí hory Sinaj

Jsou za vámi celé dva měsíce. Jaký to dar. Ve čteních tohoto týdne se Izraelité doslýchají Pánova slova o
kněžství a vhodných šatech pro službu ve svatostánku. Přemýšlejte, jakým způsobem svou nově nabytou
svobodu využijete, zatímco se váš nový život nyní formuje v horské poušti. Použijete ji ke službě Pánu (tak, že
hledíte na vrchol hory), nebo ke službě sami sobě (s hlavou dolů, nehledě na vaše blízké)? Jenom jedna cesta
vás zanechá svobodnými.

### 1. Zkontaktujte svou kotvu

Po týdnech vykonávání nočního zkoumání dne (examen) jste začali dobře poznávat sami sebe. Jste v pokušení podvádět, přeskočit rozjímání, vyhnout se času s Bohem v modlitbě nebo dokonce zcela se obrátit zpět k otroctví? Zkontaktujte svou kotvu. Proto tu je. I když jste s ním již dnes mluvili, pokud jste v obavách, že byste mohli padnout, znovu mu dejte vědět. Je mnohem lepší v čase pokušení svou kotvu zkontaktovat, než padnout a muset vysvětlovat celému bratrstvu, proč jste v té době své kotvě nedali vědět.

### 2. Držte se disciplín

Praxe askeze se stala všední a ztratila půvab, ale svoboda ne. Teď je ten čas, kdy se svaly vašich ctností opravdu zesilují. Vaše snaha, nebo její nedostatek, bude 91. dne vám i vašemu bratrstvu jasná. Budujte ctnosti. Držte se disciplín.

### 3. Stále se spoléhejte na Pána

Dovedl vás až sem. Povede vás i dál, až do země zaslíbené. Jestli jste si začínali myslet, že jste tuto práci dokázali sami, možná vám ukáže, čeho jste schopni bez Něj. To znamená – možná vám dovolí, abyste se vrátili zpět do Egypta. Zůstaňte na úpatí hory Sinaj. Stále se spoléhejte na Pána.

### Modlitba

Modlete se, aby Pán osvobodil vás a vaše bratrství

Modleme se za svobodu všech mužů v exodu, stejně tak, jako se oni modlí za vás.

Ve jménu Otce i Syna i Ducha svatého … Otče náš… Ve jménu Otce i Syna i Ducha svatého … Amen.
