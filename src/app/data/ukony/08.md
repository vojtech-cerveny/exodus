## Úkony (ukazatel cesty) pro 8. týden

**Místo:** Drsná hornatá poušť, úpatí hory Sinaj

Izraelité se utábořili na úpatí hory Sinaj, kde čekají na Boží slovo. Zůstanete zde ještě s Izraelity příští čtyři
týdny. Pro vás je to čas obnovy. Čas být v horské poušti čekající na Boží slovo. Budete-li poslouchat pozorně,
mnoho dostanete. Budete-li žít prostopášně, poputujete zpět do otroctví, ze kterého jste byli zrovna
propuštěni. Přestaňte se dívat na sebe a na dny minulosti. Upřete zrak na drsné hory před vámi. Nechte se
mocností skal a výškou vrcholů inspirovat k lepší změně.

### 1. Stále prahněte po svobodě (mějte stále touhu po vaší svobodě)

Satan si nepřeje, abyste prahli po svobodě. Raději by byl, kdybyste toužili po pohodlí a upadli zpět do otroctví. Po tisíciletí se Satan snažil přesvědčit Boží lid, že Mojžíšovy zákony nám upírají svobodu nebo štěstí. Ať váš anděl strážný řekne Satanovi, že na tento jeho starý trik už neskočíte. Budete-li dodržovat Boží zákony, Boží zákony vás zanechají ve svobodě. Držte se plánu a zůstanete svobodní.

### 2. Držte se disciplín

Věrně dodržované disciplíny se staly jednoduššími. Disciplíny, u kterých jste podváděli, nebo si je zlehčovali, zůstaly náročné a dráždivé. Nyní na začátku postu je čas zdvojnásobit svoje úsilí. Jestliže se vám dařilo, udržte si to. Pokud jste podváděli, řekněte o tom své kotvě a svému bratrstvu. Rozhodněte se vykonávat všechny disciplíny s láskou k Pánu a čistší touhou po svobodě.

### 3. Víte, kde je vaše kotva

Je zlomený a ztracený v poušti sledování sportů, sociálních sítí, nebo se opírá o jídlo a pití? Nalezněte jej a v lásce si s ním promluvte. Přiveďte ho zpátky. Dodržujte s ním denní komunikaci. Teď je ta pravá chvíle se s ním zkontaktovat. Bez ohledu na to, jak brzy ráno nebo pozdě večer je, napište mu. Čte-li svá rozjímání, pochopí to.

### Modlitba

Modlete se, aby Pán osvobodil vás a vaše bratrství

Modleme se za svobodu všech mužů v exodu, stejně tak, jako se oni modlí za vás.

Ve jménu Otce i Syna i Ducha svatého … Otče náš… Ve jménu Otce i Syna i Ducha svatého … Amen.
