## Den 83 - DOKONČILI DÍLO

### Týdenní aktivity (ukazatelé cesty)

1. Znovu se zavázejte k dennímu rozjímání
1. V něm se vám v následujících posledních dvou týdnech mnoho objasní. Buďte oddaným bratrstvem. Rozjímání vám pomůže pochopit, kam vás Slovo vede. Také vám naznačí poslední kroky na cestě ke Dni 91. Teď by pro vás či vaše bratry bylo dost smutné sejít z cesty.
1. Pokračujte ve svém závazku ke Slovu
1. Ačkoli se kniha Exodus pomalu uzavírá, příběh Izraelitů v poušti zůstává nedokončený. Následujte Slovo, až vás povede od knihy Exodus k dalším třem navazujícím knihám: Leviticus, Numeri a Deuteronomium.
1. Upevněte svůj plán pro Den 91
1. Den 91 se kvapem blíží, i když jste stále ještě v těchto posledních týdnech očišťováni. Nemá-li vaše bratrstvo žádný plán pro aktivní službu vaší farnosti a rodinám ve Dni 91, nic se neuskuteční. Naplánujte si, že si jako bratrstvo odpočinete na čtrnáct dní po skončení Exodu 90. Poté si naplánujte pokračování vašich setkání. Tato časová oběť ponese mnoho ovoce pro vás, vaši rodinu, vaše bratrstvo i vaši farnost. Nezahoďte prosím tuto šanci.
1. Rozdávejte/sdílejte radost
1. Jestli se vám tento týden podařilo pěstovat radost skrze vděčnost a naději, šiřte ji dál ve svém bratrstvu. Je možné, že ne všichni vaši bratři jsou na stejné úrovni radosti. Pomozte jim pěstovat vděčnost a naději. Sdílejte s nimi tento týden radost.

#### Modlitba

Modlete se, aby Pán osvobodil vás a vaše bratrství.
Modleme se za svobodu všech mužů v exodu, stejně tak, jako se oni modlí za vás.
Ve jménu Otce i Syna i Ducha svatého … Otče náš… Ve jménu Otce i Syna i Ducha svatého … Amen.

### Čtení na den

**Exodus 38,27-31; 39,33-43**

> <sup>27</sup>Sto talentů stříbra bylo použito k odlití patek pro svatyni a patek k oponě, sto patek z jednoho sta talentů, jeden talent na jednu patku.
> <sup>28</sup>Z tisíce sedmi set sedmdesáti pěti šekelů udělal háčky ke sloupům, obložil jejich hlavice a spojil je příčkami.
> <sup>29</sup>Mědi obětované podáváním bylo sedmdesát talentů a dva tisíce čtyři sta šekelů.
> <sup>30</sup>Z toho udělal patky ke vchodu do stanu setkávání, bronzový oltář a k němu bronzový rošt a všechno náčiní k oltáři,
> <sup>31</sup>patky kolem nádvoří, patky k bráně do nádvoří i všechny kolíky pro příbytek a všechny kolíky pro nádvoří dokola.

> <sup>33</sup>Přinesli k Mojžíšovi příbytek: stan s veškerým náčiním, sponami, deskami, svlaky, sloupy a patkami;
> <sup>34</sup>přikrývku z beraních kůží, zbarvených načerveno, přikrývku z kůží tachaších a vnitřní oponu;
> <sup>35</sup>schránu svědectví s tyčemi a příkrovem;
> <sup>36</sup>stůl s veškerým náčiním a předkladné chleby;
> <sup>37</sup>svícen z čistého zlata s kahánky připravenými k nasazení a s veškerým náčiním, i olej k svícení;
> <sup>38</sup>zlatý oltář a olej k pomazání i kadidlo z vonných látek a závěs ke vchodu do stanu;
> <sup>39</sup>bronzový oltář a jeho bronzový rošt, s tyčemi a s veškerým náčiním, nádrž s podstavcem;
> <sup>40</sup>zástěny pro nádvoří, sloupy s patkami, závěs pro bránu do nádvoří s lany a kolíky i všecko náčiní pro službu v příbytku, pro stan setkávání;
> <sup>41</sup>tkaná roucha pro přisluhování ve svatyni, svatá roucha pro kněze Árona a roucha jeho synům pro kněžskou službu.
> <sup>42</sup>Všechnu práci vykonali Izraelci přesně tak, jak Hospodin Mojžíšovi přikázal.
> <sup>43</sup>Mojžíš celé dílo prohlédl; ano, vykonali je přesně tak, jak Hospodin přikázal. A Mojžíš jim požehnal.

### Reflexe

V osmdesátém třetím dni tohoto duchovního cvičení čteme o dokončení příbytku setkávání. Po zadání všech podrobností a
instrukcí vyvolení muži Izraele našli společnou cestu a dokončili toto náročné dílo. Přesto, že vy s vašimi bratry stále ještě na svém
díle pracujete, jste na cestě k podobnému konci. Připomeňte si své proč.

Po dokončení svatostánku měli vyvolení Izraelité možnost se svobodně rozhodnou pro návrat do Egypta. Tam by mohli svým
starým egyptským kamarádům povědět o jejich exodu a úžasných věcech, které pro ně Pán v poušti udělal. Možná by dokonce byli
tak nadšení z jejich svobody, že by přehlédli, že se vrátili zpět do otroctví. Byla by to příšerná volba.

Díky Bohu takto kniha Exodus nekončí. Místo toho si Izraelité vyberou odpovědět na Boží přítomnost. Zůstanou, kde zůstane On,
a jdou, kam jde On. Co budete dělat vy, až dokončíte toto duchovní cvičení? Vrátíte se zpět do Egypta? Nebo zůstanete naladěni na
Boží vlnu a budete Ho následovat, i když vás povede ještě hlouběji do Jeho očišťující lásky?

Nebojte se. Budete mít tolik potřebnou čtrnáctidenní přestávku a právoplatný čas na oslavu. Jako bylo vyvoleným Izraelitům
požehnáno po dokončení jejich stavby, tak bude i požehnáno vám na konci tohoto duchovního cvičení. Připravte se na to jako
bratrstvo. Naplánujte si čas na společnou oslavu. Bude zasloužená.

V dnešní modlitbě poproste Pána, aby vám dal milost následovat Ho ve Dni 91. Nebude vás nutit, abyste šli s Ním. Budete se pro
to muset vědomě rozhodnout. Proste Pána a On vám požehná, abyste Ho mohli dále následovat, jako vám žehnal doposud.
