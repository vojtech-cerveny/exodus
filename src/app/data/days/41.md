## Den 41 - BŮH MYSLÍ SABAT VÁŽNĚ

### Úkony (ukazatelé cesty)

1. Udělejte si čas na dobrou zpověď
1. Pokud jste naposledy byli u zpovědi na začátku vašeho exodu nebo předtím, než začal, pak je toto ideální čas vrátit se zpět. Hřích „zraňuje a oslabuje samotného hříšníka, jakož i jeho vztahy k Bohu a k bližnímu“ (KKC 1459). Proto hřích, a co je důležitější – účinek hříchu – je přímo v protikladu s cíly Exodu 90. Vyhledejte, kdy se ve vaší farnosti zpovídá, a udělejte si čas na přijetí milostí, které vám Bůh chce dát vprostřed tohoto exodu.
1. Držte se reflexí
1. Zůstaňte na této cestě v jednotě se svýmy bratry. Nepodvádějte sebe sama v tomto exodu. Držte se denních reflexí.
1. Vstupte do Slova
1. Kristus je ono Slovo, které čtete ve vašich reflexích Písma každý den. Nečtěte pouze slova, vstupte do Slova. To Slovo žije. Je to člověk a můžete s ním hovořit. Člověk, který mluví přímo k vám. Vstupte do Slova každý den nasloucháním, co vám ve vaší životní situaci chce Pán říci.

#### Modlitba

Modlete se, aby Pán osvobodil vás a vaše bratrství.
Modleme se za svobodu všech mužů v exodu, stejně tak, jako se oni modlí za vás.
Ve jménu Otce i Syna i Ducha svatého … Otče náš… Ve jménu Otce i Syna i Ducha svatého … Amen.

### Čtení na den

**Exodus 16,22-36**

> <sup>22</sup>Šestého dne nasbírali toho chleba dvakrát tolik, totiž dva ómery na osobu. Tu přišli všichni předáci pospolitosti a oznámili to Mojžíšovi.
> <sup>23</sup>Ten jim řekl: „Toto praví Hospodin: Zítra je slavnost odpočinutí, Hospodinův svatý den odpočinku. Co je třeba napéci, napečte, a co je třeba uvařit, uvařte. A vše, co přebývá, uložte a opatrujte do rána.“
> <sup>24</sup>Uložili to tedy do rána, jak Mojžíš přikázal. A nezapáchalo to, ani se do toho nedali červi.
> <sup>25</sup>Mojžíš pak řekl: „Snězte to dnes, protože dnes je Hospodinův den odpočinku. Dnes nenajdete na poli nic.
> <sup>26</sup>Šest dní budete sbírat, ale sedmý den je den odpočinku. Ten den nebude nic padat .“
> <sup>27</sup>Když přesto někteří z lidu sedmého dne vyšli, aby sbírali, nic nenašli.
> <sup>28</sup>Hospodin řekl Mojžíšovi: „Jak dlouho se budete zpěčovat a nebudete dbát mých příkazů a řádů?
> <sup>29</sup>Hleďte, vždyť Hospodin vám dal den odpočinku. Proto vám dává šestého dne chléb na dva dny. Zůstaňte každý, kde jste, ať nikdo sedmého dne nevychází ze svého místa.“
> <sup>30</sup>Lid tedy sedmého dne odpočíval.
> <sup>31</sup>Dům izraelský pojmenoval ten pokrm mana. Byl jako koriandrové semeno, bílý, a chutnal jako medový koláč.
> <sup>32</sup>Mojžíš řekl: „Hospodin přikázal toto: Naplň tím ómer, aby to bylo opatrováno po všechna vaše pokolení, aby viděla chléb, kterým jsem vás na poušti živil, když jsem vás vyvedl z egyptské země.“
> <sup>33</sup>Áronovi Mojžíš řekl: „Vezmi jeden džbán, nasyp do něho plný ómer many a ulož to před Hospodinem, aby to bylo opatrováno po všechna vaše pokolení.“
> <sup>34</sup>Áron to tedy uložil před schránou svědectví, aby to bylo opatrováno, jak Hospodin Mojžíšovi přikázal.
> <sup>35</sup>Izraelci jedli manu po čtyřicet let, dokud nepřišli do země, v níž se měli usadit; jedli manu, dokud nepřišli na pokraj kenaanské země.
> <sup>36</sup>Ómer je desetina éfy.

### Reflexe

Šestého dne je Izraelitům řečeno, aby shromáždili dostatek many na dva dny, aby sedmého dne v sobotu mohli
odpočívat. Tento příkaz odráží nařízení z Genesis: „A Bůh požehnal a posvětil sedmý den, neboť v něm přestal konat
veškeré své stvořitelské dílo,“ (Gen 2,3). Také předznamenává třetí z deseti přikázání (pomni, abys den sváteční světil),
které později přijde v knize Exodus.

Nejen že stvoření dodržuje Šabat, ale činí tak i Bůh. Všimněte si, že mana v sobotu není seslána. Někteří z Izraelitů
stále chtějí nalézt manu, ale není tu žádná ke sběru. Sobora je Pánu svatá, je to jeho znamení smlouvy s Adamem a On
sám bere tento den se slavnostním odpočinkem. To nám říká, že i dnes v nedělním odpočinku spočíváme úmyslně
s Bohem.

Padlý člověk si vybudoval svět, který jej udržuje tak zaneprázdněného, že nemá žádnou chvíli na to, aby se setkal
s Bohem – nebo s kýmkoli jiným. Zvláště v neděli. Zdá se, že většina lidí si volí neděli jako den práce na zahradě nebo
nákupu potravin. Bůh si však přeje něco jiného. Čtěte toto Písmo pozorně. Bůh přikazuje Izraelitům, aby nechodili na
pole (nedělali práci na zahradě), ani nesbírali manu (nenakupovali potraviny) v sobotu. To jsou jen dva z mnoha
příkladů.

Dr. Scott Hahn poukazuje na to, že v První knize Mojžíšově byl stvořen člověk i šelmy šestého dne, ale člověk byl
stvořen pro den sedmý. Když člověk o sedmý den pracuje, padá zpět do šestého dne a není o nic lepší než šelma. Jste
zotročeni k tělesným impulzům a lidským plánům? Je aší ženě každou neděli s radostí připomínáno, že se provdala za
muže, a nebo se již dívá jen na šelmu?

Učení o odpočinku soboty je pro lidi velmi těžké slyšet. Bůh však učinil Jeho vůli pro nás jasou skrze Jeho Slovo.
Pohovořte dnes s Bohem o vlastní věrnosti odpočinku v neděli. Buďte připraveni slyšet nepříjemnou pravdu od Toho,
který chce vaši úplnou svobodu. Věřte. Bůh vám poskytne potřebnou milost, abyste mohli plnit Jeho příkazy.
