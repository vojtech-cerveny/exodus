

## Den 13 - VHLED DÍKY SLABOSTI
### Úkony (ukazatelé cesty)
1. Dobře se vyzpovídejte
1. Pokoušet se začít Exodus 90, aniž bychom šli nejdříve ke zpovědi, je jako pokoušet se vylézt na vrchol nebezpečné americké sopky Mount Rainier s pětadevadesáti kily kamení v krosně. Proveditelné, ale pošetilé. Kříž, který na sebe musíte brát každý den je dost těžký tak, jak je. Nechte Boha vyndat ono kamení z vaší krosny. Běžte ke zpovědi, abyste mohli zdolat tuto horu a být opravdu svobodní.
2. Držte se denních reflexí
1. Pokud denní čtení a reflexe neprovádíte, neděláte vůbec Exodus 90. Denní čtení Písma a rozjímání nad ním dovoluje Ježíši Kristu, Slovu, aby vás vedl na cestě vaším exodem. Neskončíte se studenou sprchou jen proto, že vám nevyhovuje, tak neskončujte ani se čtením Písma jen proto, že se vám nechce. Držte se tohoto rozjímání. Udrží vás a vaše bratrstvo jednotné po dobu exodu.
3. Navštěvujte jednu mši v týdnu navíc
1. Na otázku, co by vyzvalo lidi k tomu, aby více rostli ve víře, odpověděl kněz Augustinského Institutu takto: „Ať chodí na další mši svatou během dní v týdnu.“ Nyní nastal ten čas. Zvolte si den v týdnu a konkrétní čas mše, na kterou budete chodit každý týden, vedle povinných mší svatých v neděli a o svátcích. (Pro více informací o účincích navštěvování více mší svatých v týdnu a způsobu, jak toho využívala různá bratrstva v minulosti, nahlédněte do sekce Posílit své bratrství pod pilířem Bratrství v příručce Exodu.)
4. Zvažte přečtení Průvodce terénem
1. Pokud jste si nenašli čas na přečtení Průvodce terénem Exodu 90 předtím, než jste Exodus začali, zvažte jeho přečtení dnes, nebo tuto neděli. Tento průvodce rámcuje celou zkušenost Exodu 90 a pomůže vám pochopit důvod každé části vašeho exodu. Porozumění těmto důvodům často pomáhá k tomu, abyste se zavázali k disciplínám s větší radostí a lehčím srdcem. (Nejdůležitější části Průvodce terénem jsou: Začněte zde: Co je vaše proč, Pilíře Exodu 90, a pro ženaté muže Muž Exodu a jeho manželka.)
5. Uvědomte si (zjistěte), kde je vaše kotva
1. Zavázali jste se k denní komunikaci s vaší kotvou. On na vás spoléhá v tom, že budete naplňovat váš závazek. Jestli jste tak činili, skvěle. Jestli ne, teď je čas začít. Brzy budete potřebovat vaši kotvu stejně tak, jako on potřebuje vás. (Myslíte si, že každodenní komunikace s vaší kotvou není důležitá? Přečtěte si sekci Kotva (Nepřeskakujte: Smrt je pravděpodobná) pod pilířem Bratrství v Pilířích Exodu 90.)

#### Modlitba
Modlete se, aby Pán osvobodil vás a vaše bratrství.
Modleme se za svobodu všech mužů v exodu, stejně tak, jako se oni modlí za vás.
Ve jménu Otce i Syna i Ducha svatého … Otče náš… Ve jménu Otce i Syna i Ducha svatého … Amen.
### Čtení na den
**Exodus 5,22-6,12** 
 
> <sup>22</sup>Mojžíš se obrátil k Hospodinu a řekl: „Panovníku, proč jsi dopustil na tento lid zlo? Proč jsi mě vlastně poslal?
> <sup>23</sup>Od chvíle, kdy jsem předstoupil před faraóna, abych mluvil tvým jménem, nakládá s tímto lidem ještě hůře. A ty svůj lid stále nevysvobozuješ.“
> <sup>1</sup>Hospodin Mojžíšovi odvětil: „Nyní uvidíš, co faraónovi udělám. Donutím ho , aby je propustil; donutím ho , aby je vypudil ze své země.“
> <sup>2</sup>Bůh promluvil k Mojžíšovi a ujistil ho: „Já jsem Hospodin.
> <sup>3</sup>Ukázal jsem se Abrahamovi, Izákovi a Jákobovi jako Bůh všemohoucí. Ale své jméno Hospodin jsem jim nedal poznat.
> <sup>4</sup>Ustavil jsem s nimi také svou smlouvu, že jim dám kenaanskou zemi, zemi jejich putování, kde pobývali jako hosté.
> <sup>5</sup>Rovněž jsem uslyšel sténání Izraelců, které si Egypťané podrobili v otroctví, a rozpomenul jsem se na svou smlouvu.
> <sup>6</sup>Proto řekni Izraelcům: Já jsem Hospodin. Vyvedu vás z egyptské roboty, vysvobodím vás z vašeho otroctví a vykoupím vás vztaženou paží a velkými soudy.
> <sup>7</sup>Vezmu si vás za lid a budu vám Bohem. Poznáte, že já jsem Hospodin, váš Bůh, který vás vyvede z egyptské roboty.
> <sup>8</sup>Dovedu vás do země, kterou jsem přísežně slíbil dát Abrahamovi, Izákovi a Jákobovi. Vám ji dám do vlastnictví. Já jsem Hospodin.“
> <sup>9</sup>Mojžíš to tak Izraelcům vyhlásil, ale ti nebyli pro malomyslnost a tvrdou otročinu s to Mojžíšovi naslouchat.
> <sup>10</sup>Hospodin dále mluvil k Mojžíšovi:
> <sup>11</sup>„Předstup před faraóna, krále egyptského, a vyřiď mu , ať propustí Izraelce ze své země.“
> <sup>12</sup>Mojžíš Hospodinu namítl: „Když mi nenaslouchají Izraelci, jak by mě poslechl farao! Nejsem způsobilý mluvit.“


### Reflexe

Často je „Bůh Starého zákona“ obviněn z tvrdosti a krutosti, a dnešní Písmo zdálky potvrzuje tento stereotyp. Ale
podívej se znovu. Kdyby se Bůh unáhlil a vyřešil problémy, kterým čelí Izraelité, čeho by dosáhl? Izraelci by si
povzdechli úlevou a rychle zapomněli na své nesnáze a na to, kdo jim dává svobodu. Nenaučili by se, že Bůh jejich
otců je jejich Bůh. Nenaučili by se nic, a nic by nezískali. Izraelitům je v tíživé situaci dána možnost naučit se něco
velmi cenného: Bůh je vezme za svůj lid a bude jejich Bohem. Povede je ke svobodě a ukončí jejich zajetí.
Bezpochyby uvidí, že Bůh je Bůh a že bez Něj nemohou nic dělat.

Chvíli přemýšlejte o tom, co by byl člověk bez slabostí. Pravděpodobně by byl pyšnou a povýšenou šelmou, která si
myslí, že nepotřebuje Boha, a věří, že se dokáže vysvobodit jak v tomto světě, tak i v příštím. Naše slabost nám tak
poskytuje vhled. Pokud svou slabost necháte, naučí vás, že potřebujete Boha. Slabost vás může naučit obrátit se
k Bohu a požádat ho o svobodu, místo toho abyste věci brali sami do svých rukou.

Vaše slabost vás sem přivedla. Vaše slabost (ne váš hřích) je Božím darem pro vás. Pokud dbáte na vhled, který vám
dává (potřeba Boha), zůstanete na cestě ke svobodě. Poděkujte dnes Pánu za dar své slabosti, který vás neustále
přivádí zpět do Jeho milujícího náručí.

