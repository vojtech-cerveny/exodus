## Den 24 - ODDANÍ KONTROLE

### Týdenní aktivity (ukazatelé cesty)

1. Zavázejte se (odevzdejte se) svému bratrstvu
1. Kolik bratrských setkání jste zameškali? Jste v pokušení přeskočit budoucí bratrskou svatou hodinu, mši nebo setkání? Jestli vás satan dokáže přesvědčit, že své bratry nepotřebujete, také ví, že vaše zotročení bude stejně lehké jako před exodem. Zavázejte se svému bratrstvu.
1. Vytvořte si cvičící plán
1. Exodus 90 volá po pravidelném cvičení. Jak jste si vedli? Minulí muži Exodu zjistili, že pokud se nemohou držet vytvořeného plánu cvičení, je velmi těžké udělat si každý týden čas na cvičení. Vytvořte si plán, sepište si jej a dodržujte ho.
1. Uvědomte si Boží moc
1. Jak se tento týden rány snáší na Egypt, uvědomte si Boží všemohoucnost. On má moc činit velké věci, včetně vysvobození z vašeho zajetí. Pamatujte: Jeho moc nezná hranic. Spoléhejte na Boha, On jediný vás dokáže vykoupit.
1. Jděte/vyjděte ven
1. Ve světe plném obrazovek a digitálních vztahů lidé zapomněli, jak být spolu. Něktěří dokonce zapomněli, jak se říká kusu země pokryté stromy. Udělejte si tento nebo příští víkend čas na to, abyste společně vyrazili na výlet do lesa, údolí nebo pustiny. Žádné výmluvy: čím horší počasí, tím lepší pouto. Tento společný čas vám dá život a pravé pouto, které budete vy a vaše bratrstvo potřebovat pro mnoho dalších týdnů před vámi.

#### Modlitba

Modlete se, aby Pán osvobodil vás a vaše bratrství.
Modleme se za svobodu všech mužů v exodu, stejně tak, jako se oni modlí za vás.
Ve jménu Otce i Syna i Ducha svatého … Otče náš… Ve jménu Otce i Syna i Ducha svatého … Amen.

### Čtení na den

**Exodus 10,1-20**

> <sup>1</sup>Hospodin řekl Mojžíšovi: „Předstup před faraóna. Já jsem totiž učinil jeho srdce i srdce jeho služebníků neoblomné, abych mohl uprostřed nich provést tato svá znamení
> <sup>2</sup>a ty abys mohl vypravovat svým synům i vnukům o tom, co jsem v Egyptě dokázal, i o znameních, která jsem mezi nimi udělal, ať víte, že já jsem Hospodin.“
> <sup>3</sup>Mojžíš a Áron tedy předstoupili před faraóna a řekli mu: „Toto praví Hospodin, Bůh Hebrejů: Jak dlouho se budeš zdráhat pokořit se přede mnou? Propusť můj lid, aby mi sloužil.
> <sup>4</sup>Budeš-li se zdráhat propustit můj lid, pak na tvé území uvedu zítra kobylky.
> <sup>5</sup>Přikryjí povrch země, takže nebude možno zemi ani vidět, a sežerou zbytek toho, co vyvázlo, co vám zůstalo po krupobití. Ožerou také všechny stromy, které vám na polích znovu raší.
> <sup>6</sup>Naplní tvé domy, domy všech tvých služebníků i domy všech Egypťanů. Něco takového neviděli tvoji otcové ani dědové od doby, kdy začali obdělávat půdu, až dodnes.“ Nato se Mojžíš obrátil a odešel od faraóna.
> <sup>7</sup>Faraónovi služebníci řekli: „Jak dlouho nám bude tento člověk léčkou? Propusť ty muže, ať slouží Hospodinu, svému Bohu. Což jsi dosud nepoznal, že hrozí Egyptu zánik?“
> <sup>8</sup>Mojžíš a Áron byli přivedeni zpět k faraónovi. Ten jim řekl: „Nuže, služte Hospodinu, svému Bohu. Kdo všechno má jít?“
> <sup>9</sup>Mojžíš odvětil: „Půjdeme se svou mládeží i se starci, půjdeme se svými syny i dcerami, se svým bravem i skotem, neboť máme slavnost Hospodinovu.“
> <sup>10</sup>Farao jim však řekl: „To tak! Myslíte si, že Hospodin bude s vámi, když vás propustím s dětmi? To jste si zamanuli špatnou věc.
> <sup>11</sup>Kdepak! Vy muži si jděte a služte Hospodinu, když o to tak stojíte.“ A vyhnali je od faraóna.
> <sup>12</sup>Hospodin řekl Mojžíšovi: „Vztáhni nad egyptskou zemi ruku, aby přilétly na egyptskou zemi kobylky a sežraly všechny byliny země, všechno, co zůstalo po krupobití.“
> <sup>13</sup>Mojžíš tedy vztáhl nad egyptskou zemi hůl a Hospodin přihnal na zemi východní vítr. Ten vál po celý den a celou noc. Když nastalo jitro, přinesl východní vítr kobylky.
> <sup>14</sup>Kobylky přilétly na celou egyptskou zemi a spustily se na celé území Egypta v takovém množství, že tolik kobylek nebylo nikdy předtím ani potom.
> <sup>15</sup>Přikryly povrch celé země, až se na zemi zatmělo, a sežraly všechny byliny na zemi i všechno ovoce na stromech, co zbylo po krupobití. Na stromech a na polních bylinách po celé egyptské zemi nezbylo nic zeleného.
> <sup>16</sup>Farao rychle povolal Mojžíše a Árona. Řekl jim: „Zhřešil jsem proti Hospodinu, vašemu Bohu, i proti vám.
> <sup>17</sup>Sejmi prosím můj hřích ještě tentokrát a proste Hospodina, svého Boha, aby jen odvrátil ode mne tuto smrt.“
> <sup>18</sup>Mojžíš od faraóna odešel a prosil Hospodina.
> <sup>19</sup>Tu Hospodin obrátil vítr a velmi silný mořský vítr odnesl kobylky a prudce je vrhl do Rákosového moře, takže na celém egyptském území nezůstala jediná kobylka.
> <sup>20</sup>Avšak Hospodin zatvrdil faraónovo srdce, takže Izraelce nepropustil.

### Reflexe

Lidé se často ptají: „Proč by toto soužení Bůh dopustil mému příteli nebo mému příbuznému?“ Abychom odpověděli, nejprve
musíme zvážit fakt, že samotný důvod naší existence je být s Bohem a v Něm. Mimo Boha nejsme nic. Přesto se velmi často
proti Bohu bouříme. Proč se dobrým lidem stávají zlé věci? Aby se stali lepšími. Mají je povzbudit k návratu k Bohu.

V dnešním čtení se faraon již nechová moc manipulativně. Uvědomuje si, že už skoro všechno ztratil. Proto se zoufale drží
toho, co má, a snaží se udržet si své postavení, aby neztratil celé své království.

Muži hrozně bojují, aby si udrželi kontrolu. Masturbace a materialismus jsou příklady chlapeckých reakcí na stres, spoty,
zmatek, neúspěch a sklíčenost. V jakékoli z těchto situací se chlapec obrátí k nečemu, k čemukoli, co mu dá pocit kontroly – i
přesto, že ví, že je to lež. Abychom se vyhnuli stejnému pokušení jako muži, je důležité mít vždy na paměti, že tento svět nás
má připravit pro ten další.

Jako lidé dnes musíme být tím, čím mají být i Izraelité – poutníci, muži Exodu. To znamená život oddělený od věcí, pohodlí a
bezpečí. Znamená to držet se pouze Boha a věrně se k Němu přibližovat. Na co se upínáte? Co musíte opustit? Předneste tyto
věci před Pána a proste Ho, aby vám v této hodině udělil svobodu.
