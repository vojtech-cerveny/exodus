## Den 67 - NEHODNÍ: NAŠE POTŘEBA BOHA

### Úkony (ukazatelé cesty)

1. Zkontaktujte svou kotvu
1. Po týdnech vykonávání nočního zkoumání dne (examen) jste začali dobře poznávat sami sebe. Jste v pokušení podvádět, přeskočit rozjímání, vyhnout se času s Bohem v modlitbě nebo dokonce zcela se obrátit zpět k otroctví? Zkontaktujte svou kotvu. Proto tu je. I když jste s ním již dnes mluvili, pokud jste v obavách, že byste mohli padnout, znovu mu dejte vědět. Je mnohem lepší v čase pokušení svou kotvu zkontaktovat, než padnout a muset vysvětlovat celému bratrstvu, proč jste v té době své kotvě nedali vědět.
1. Držte se disciplín
1. Praxe askeze se stala všední a ztratila půvab, ale svoboda ne. Teď je ten čas, kdy se svaly vašich ctností opravdu zesilují. Vaše snaha, nebo její nedostatek, bude 91. dne vám i vašemu bratrstvu jasná. Budujte ctnosti. Držte se disciplín.
1. Stále se spoléhejte na Pána
1. Dovedl vás až sem. Povede vás i dál, až do země zaslíbené. Jestli jste si začínali myslet, že jste tuto práci dokázali sami, možná vám ukáže, čeho jste schopni bez Něj. To znamená – možná vám dovolí, abyste se vrátili zpět do Egypta. Zůstaňte na úpatí hory Sinaj. Stále se spoléhejte na Pána.

#### Modlitba

Modlete se, aby Pán osvobodil vás a vaše bratrství.
Modleme se za svobodu všech mužů v exodu, stejně tak, jako se oni modlí za vás.
Ve jménu Otce i Syna i Ducha svatého … Otče náš… Ve jménu Otce i Syna i Ducha svatého … Amen.

### Čtení na den

**Exodus 29,1-9**

> <sup>1</sup>Toto s nimi uděláš, až je budeš světit, aby mi sloužili jako kněží: Vezmeš jednoho mladého býčka a dva berany bez vady,
> <sup>2</sup>nekvašené chleby, nekvašené bochánky zadělané olejem a nekvašené oplatky pomazané olejem; uděláš je z bílé pšeničné mouky.
> <sup>3</sup>Dáš to do jednoho koše a přineseš to v tom koši jako dar; přivedeš i býčka a oba berany.
> <sup>4</sup>Potom předvedeš Árona a jeho syny ke vchodu do stanu setkávání a omyješ je vodou.
> <sup>5</sup>Vezmeš kněžská roucha, oblékneš Áronovi suknici a řízu pod nárameník, i nárameník a náprsník. Pak ho opásáš umně utkaným nárameníkovým pásem.
> <sup>6</sup>Na hlavu mu vložíš turban a na turban připevníš svatou čelenku.
> <sup>7</sup>Nato vezmeš olej pomazání, vyleješ jej na jeho hlavu a pomažeš ho.
> <sup>8</sup>Pak předvedeš jeho syny, oblékneš jim suknice,
> <sup>9</sup>přepášeš je šerpou, Árona i jeho syny, a vstavíš jim na hlavu mitry. I stane se jim kněžství provždy platným nařízením. Tak uvedeš v úřad Árona a jeho syny.

### Reflexe

Vžijte se do pocitů Izraelity. Mojžíš má na příkaz Hospodina pomazat Árona a jeho syny na svaté kněžstvo. Při
pohledu na zmatený, ale strukturovaný proces pomazání byste se měli zamyslet nad svou lidskou bezvýznamností. Tito
muži byli vybráni, byli povoláni Hospodinem, aby mu sloužili jménem Božího hříšného lidu. Přesto sami o sobě nejsou
ani náhodou bezchybní. Také oni jsou hříšní a není jejich zásluhou, že smí sloužit před Boží tváří.

Totéž platí o mužích, kteří jsou svěceni v dnešní Církvi. Pokud jste nikdy nebyli na kněžském svěcení, zkuste nějaké
navštívit v nadcházejícím roce. Jedním z nejsilnějších momentů světících obřadů je pokorný akt prostrace. Muži, kteří
mají být vysvěceni, leží tváří k zemi. Samotnoupolohou uznávají svou bezvýznamnost pro kněžský úřad a svou potřebu
Boží podpory.

Pokud jste ženatý, rozpomeňte se na svůj svatební den. Stál jste před oltářem, tváří v tvář své nevěstě, a chystali jste se
navzájem si vyměnit své sliby. Její otec seděl jen o pár kroků dál a díval se, jak se jeho malá holčička připravuje
odevzdat se do péče jiného muže. Ten jiný muž (vy) s ní nebyl, když přicházela na svět, ani ji nezvedal ze země, když
se učila chodit, ani ji nedržel v náručí, když oplakávala prvního chlapce, který nedokázal dát patřičnou péči jejímu
srdci, což vždy její otec uměl. Ten jiný muž (vy) jí nebyl hoden. Když jste tenkrát vzhlížel ke kráse své nevěsty, stejně
jako její otec jste pociťoval svou nehodnost vzít si ji.

Bez ohledu na to, zda jste ženatí, svobodní, nebo žijete zasvěceným způsobem života, vás Bůh volá ke službě Jemu
samému a své Církvi. Dnes si máte uvědomit svou hříšnost a své nedostatky. To nemá sloužit k vašemu odsouzeníani k
ponížení, má vás to však víc než kdy dřív přimět k většímu uvědomění si vlastní potřeby Boha. Vzývejte dnes Pána.
Padněte před Ním ve svaté hodině na tvář a požádejteHo o milost, abyste mohli sloužit Jemu, Jeho Církvi a své rodině.
