## Den 27 - ŽÍT V PŘÍTOMNOSTI

### Úkony (ukazatelé cesty)

1. Zavázejte se (odevzdejte se) svému bratrstvu
1. Kolik bratrských setkání jste zameškali? Jste v pokušení přeskočit budoucí bratrskou svatou hodinu, mši nebo setkání? Jestli vás satan dokáže přesvědčit, že své bratry nepotřebujete, také ví, že vaše zotročení bude stejně lehké jako před exodem. Zavázejte se svému bratrstvu.
1. Vytvořte si cvičící plán
1. Exodus 90 volá po pravidelném cvičení. Jak jste si vedli? Minulí muži Exodu zjistili, že pokud se nemohou držet vytvořeného plánu cvičení, je velmi těžké udělat si každý týden čas na cvičení. Vytvořte si plán, sepište si jej a dodržujte ho.
1. Uvědomte si Boží moc
1. Jak se tento týden rány snáší na Egypt, uvědomte si Boží všemohoucnost. On má moc činit velké věci, včetně vysvobození z vašeho zajetí. Pamatujte: Jeho moc nezná hranic. Spoléhejte na Boha, On jediný vás dokáže vykoupit.
1. Jděte/vyjděte ven
1. Ve světe plném obrazovek a digitálních vztahů lidé zapomněli, jak být spolu. Něktěří dokonce zapomněli, jak se říká kusu země pokryté stromy. Udělejte si tento nebo příští víkend čas na to, abyste společně vyrazili na výlet do lesa, údolí nebo pustiny. Žádné výmluvy: čím horší počasí, tím lepší pouto. Tento společný čas vám dá život a pravé pouto, které budete vy a vaše bratrstvo potřebovat pro mnoho dalších týdnů před vámi.

#### Modlitba

Modlete se, aby Pán osvobodil vás a vaše bratrství.
Modleme se za svobodu všech mužů v exodu, stejně tak, jako se oni modlí za vás.
Ve jménu Otce i Syna i Ducha svatého … Otče náš… Ve jménu Otce i Syna i Ducha svatého … Amen.

### Čtení na den

**Exodus 12,1-20**

> <sup>1</sup>Hospodin řekl Mojžíšovi a Áronovi v egyptské zemi:
> <sup>2</sup>„Tento měsíc bude pro vás začátkem měsíců. Bude pro vás prvním měsícem v roce.
> <sup>3</sup>Vyhlaste celé izraelské pospolitosti: Desátého dne tohoto měsíce si každý vezmete beránka podle svých rodů, beránka na rodinu.
> <sup>4</sup>Kdyby byla rodina malá a na beránka by nestačila, přibere si každý souseda, který bydlí nejblíže jeho rodiny, aby doplnil počet osob. Podle toho, kolik kdo sní, stanovíte počet na beránka.
> <sup>5</sup>Budete mít beránka bez vady, ročního samce. Vezmete jej z ovcí nebo z koz.
> <sup>6</sup>Budete jej opatrovat až do čtrnáctého dne tohoto měsíce. Navečer bude celé shromáždění izraelské pospolitosti beránky zabíjet.
> <sup>7</sup>Pak vezmou trochu krve a potřou jí obě veřeje i nadpraží u domů, v nichž jej budou jíst.
> <sup>8</sup>Tu noc budou jíst maso upečené na ohni a k němu budou jíst nekvašené chleby s hořkými bylinami.
> <sup>9</sup>Nebudete z něho jíst nic syrového ani vařeného ve vodě, nýbrž jen upečené na ohni s hlavou i s nohama a vnitřnostmi.
> <sup>10</sup>Nic z něho nenecháte do rána. Co z něho zůstane do rána, spálíte ohněm.
> <sup>11</sup>Budete jej jíst takto: Budete mít přepásaná bedra, opánky na nohou a hůl v ruce. Sníte jej ve chvatu. To bude Hospodinův hod beránka.
> <sup>12</sup>Tu noc projdu egyptskou zemí a všecko prvorozené v egyptské zemi pobiji, od lidí až po dobytek. Všechna egyptská božstva postihnu svými soudy. Já jsem Hospodin.
> <sup>13</sup>Na domech, v nichž budete, budete mít na znamení krev. Když tu krev uvidím, pominu vás a nedolehne na vás zhoubný úder, až budu bít egyptskou zemi.
> <sup>14</sup>Ten den vám bude dnem pamětním, budete jej slavit jako slavnost Hospodinovu. Budete jej slavit po všechna svá pokolení. To je provždy platné nařízení.
> <sup>15</sup>Po sedm dní budete jíst nekvašené chleby. Hned prvního dne odstraníte ze svých domů kvas. Každý, kdo by od prvního do sedmého dne jedl něco kvašeného, bude z Izraele vyobcován.
> <sup>16</sup>Prvního dne budete mít bohoslužebné shromáždění. I sedmého dne budete mít bohoslužebné shromáždění. V těch dnech se nebude konat žádné dílo. Smíte si připravit jen to, co každý potřebuje k jídlu.
> <sup>17</sup>Budete dbát na ustanovení o nekvašených chlebech, neboť právě toho dne jsem vyvedl vaše oddíly z egyptské země. Na tento den budete bedlivě dbát. To je provždy platné nařízení pro všechna vaše pokolení.
> <sup>18</sup>Od večera čtrnáctého dne prvního měsíce budete jíst nekvašené chleby až do večera jedenadvacátého dne téhož měsíce.
> <sup>19</sup>Po sedm dní se nenajde ve vašich domech kvas. Každý, kdo by jedl něco kvašeného, bude vyobcován z pospolitosti Izraele, i host a domorodec.
> <sup>20</sup>Nebudete jíst nic kvašeného. Ve všech svých obydlích budete jíst nekvašené chleby.“

### Reflexe

Je jednoduché nenávidět čas. Většina z nás neustále vyhlíží „další nejlepší věc“, která nám, jak věříme, konečně zajistí
blaženost, po které toužíme. V naší netrpělivosti máme sklon nenávidět přítomnost a toužit po lepších zítřkách. Přesto znamená
tento způsob života samotný život nenávidět. Jako křesťané jsme povoláni k životu v přítomnosti, i když je přítomnost plná
dřiny, zármutku nebo bolesti.

Dnes se Izraelité připravují na příchod úsvitu. Zároveň jsou přítomni noci, protože noc vyžaduje pozornost k detailu. Pokud
přehlédnou jednu část oběti před nimi, mohl by pro ně být úsvit mnohem tmavší, než by jinak byl.

Právě teď, ve vaší odpovědi na Boží volání po svobodě, také očekáváte úsvit. Těchto 90 dní oběti jsou cenným časem. Může
být jednoduché považovat tyto dny za obtíž nebo nesmyslnou zkoušku vůle. Možná nedočkavě vyhlížíte den, kdy tento
nesmysl přestane, a budete si moct užít života ve svobodě. Ne. Je čas zaměřit se na současné oběti před vámi. Vaše rodina
prosí, abyste byli změněni časem v modlitbě. Církev touží po tom, abyste vystoupili a byli pro její lid přínosem díky praxi
askeze. Vaši bratři na vás spoléhají, že je pozdvihnete, stejně jako oni pozdvihnou vás. Přijměte to. Žijte v přítomnosti.

Věnovali jste náležitou pozornost detailům duchovního cvičení, k němuž vás Pán povolal? Pokud ano, přijměte v této chvíli
ujištění o Boží lásce. Pokud ne, otevřete srdce milosti, kterou vám Bůh chce dát. Chce vás přivést k úsvitu. Volba spolupráce
s tímto plánem je na vás.
