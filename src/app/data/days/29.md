## Den 29 - POCHYBNOSTI O BOŽÍ DOBROTĚ

### Úkony (ukazatelé cesty)

1. Vzdejte se kontroly
1. Je dobré reflektovat, jaké disciplíny jste pokoušeni změnit a kde v tomto duchovním cvičení jste pokoušeni podvádět. Předneste tyto věci Bohu ve vaší dnešní svaté hodině. Přenechte kontrolu Jemu.
1. Zkontaktujte svou kotvu
1. Už jste dnes spolu komunikovali? Byli jste v kontaktu tento týden? Pokud jste se svou kotvou dnes ještě nemluvili, teď je dobrý čas tak učinit. Počítá s vámi. Potřebuje vás. Pokud povolíte a on spadne, bude to bolestný pád, tak je to jednoduché.
1. Znovu si připomeňte své proč
1. To je důležitý smysl Exodu. Lidé, které milujete (manželka, farnost, přátelé, děti), dychtivě touží po vašem osvobození. Stejně jako Izraelité nesmíte spouštět svůj zrak z Boha, když vstupujete do pouště k dosáhnutí svobody, o kterou usilujete. Pouze Bůh vám dokáže dát takové vysvobození.
1. Zvažte přečtení Průvodce terénem
1. Pokud jste si stále nenašli čas na jeho přečtení, nyní si ho udělejte. Průvodce terénem rámcuje celou zkušenost Exodu 90 a pomáhá pochopit důvod každé části tohoto duchovního cvičení. (Nejdůležitější části jsou Začněte zde: co je vaše proč; Pilíře Exodu 90, a pro ženaté muže, Muž Exodu a jeho manželka.)

#### Modlitba

Modlete se, aby Pán osvobodil vás a vaše bratrství.
Modleme se za svobodu všech mužů v exodu, stejně tak, jako se oni modlí za vás.
Ve jménu Otce i Syna i Ducha svatého … Otče náš… Ve jménu Otce i Syna i Ducha svatého … Amen.

### Čtení na den

**Exodus 12,29-30**

> <sup>29</sup>Když nastala půlnoc, pobil Hospodin v egyptské zemi všechno prvorozené, od prvorozeného syna faraónova, který seděl na jeho trůnu, až po prvorozeného syna zajatce v žalářní kobce, i všechno prvorozené z dobytka.
> <sup>30</sup>Tu farao v noci vstal, i všichni jeho služebníci a všichni Egypťané, a v celém Egyptě nastal veliký křik, protože nebylo domu, kde by nebyl mrtvý.

### Reflexe

V reakci na tyto verše může být člověk na Boha rozzlobený. Může ho dokonce obviňovat za chaos a smrt,
kterou po celou dobu způlsobuje. Bůh je však Bůh. Nikdy si pro lidstvo nevybral hřích, utrpení a smrt.
V zahradě Edenu stvořil Bůh člověka v naprosté harmonii s Ním a se stvořeným světem. Člověk však,
obdarovaný svobodou, učinil volbu, která změnila téměř všechno a přinesla chaos do Božího řádu. Od té
doby Bůh pravuje na tom, aby přeměnil svět, který člověk rozházel.

Sám člověk se rozhodl jednat proti Božímu rozkazu, Bůh to dovolil z úcty k lidské svobodě. Kdyby člověk v
zahradě spolupracoval s Božím plánem, zažil by Boží lásku mnohem jinak. Podobně kdyby se faraon rozhodl
spolupracovat s Božím plánem v Egyptě, i on by mohl zažít Boží lásku úplně jinak.

Zeptejte se sami sebe: Spolupracuji s plánem, který pro mě má dnes Bůh? Zpochybňuji Boží rozhodnutí,
nebo věřím, že Jeho plán je plánem naprosté dobroty? Tyto otázky dnes stojí za to přednést ve svaté hodině.
