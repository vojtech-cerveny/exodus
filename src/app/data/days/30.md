## Den 30 - USPOŘÁDAT SI SVŮJ ŽIVOT

### Týdenní aktivity (ukazatelé cesty)

1. Vzdejte se kontroly
1. Je dobré reflektovat, jaké disciplíny jste pokoušeni změnit a kde v tomto duchovním cvičení jste pokoušeni podvádět. Předneste tyto věci Bohu ve vaší dnešní svaté hodině. Přenechte kontrolu Jemu.
1. Zkontaktujte svou kotvu
1. Už jste dnes spolu komunikovali? Byli jste v kontaktu tento týden? Pokud jste se svou kotvou dnes ještě nemluvili, teď je dobrý čas tak učinit. Počítá s vámi. Potřebuje vás. Pokud povolíte a on spadne, bude to bolestný pád, tak je to jednoduché.
1. Znovu si připomeňte své proč
1. To je důležitý smysl Exodu. Lidé, které milujete (manželka, farnost, přátelé, děti), dychtivě touží po vašem osvobození. Stejně jako Izraelité nesmíte spouštět svůj zrak z Boha, když vstupujete do pouště k dosáhnutí svobody, o kterou usilujete. Pouze Bůh vám dokáže dát takové vysvobození.
1. Zvažte přečtení Průvodce terénem
1. Pokud jste si stále nenašli čas na jeho přečtení, nyní si ho udělejte. Průvodce terénem rámcuje celou zkušenost Exodu 90 a pomáhá pochopit důvod každé části tohoto duchovního cvičení. (Nejdůležitější části jsou Začněte zde: co je vaše proč; Pilíře Exodu 90, a pro ženaté muže, Muž Exodu a jeho manželka.)

#### Modlitba

Modlete se, aby Pán osvobodil vás a vaše bratrství.
Modleme se za svobodu všech mužů v exodu, stejně tak, jako se oni modlí za vás.
Ve jménu Otce i Syna i Ducha svatého … Otče náš… Ve jménu Otce i Syna i Ducha svatého … Amen.

### Čtení na den

**Exodus 12,31-36**

> <sup>31</sup>Ještě v noci povolal Mojžíše a Árona a řekl: „Seberte se a odejděte z mého lidu, vy i Izraelci. Jděte, služte Hospodinu, jak jste žádali.
> <sup>32</sup>Vezměte také svůj brav i skot, jak jste žádali, a jděte. Vyproste požehnání i pro mne.“
> <sup>33</sup>Egypťané naléhali na lid a spěchali s jeho propuštěním ze země, protože si říkali: „Všichni pomřeme!“
> <sup>34</sup>Lid tedy vzal těsto ještě nevykynuté, zabalil díže do plášťů a nesl na ramenou.
> <sup>35</sup>Izraelci jednali podle Mojžíšova rozkazu; vyžádali si též od Egypťanů stříbrné a zlaté šperky a pláště.
> <sup>36</sup>A Hospodin zjednal lidu přízeň v očích Egypťanů a oni jim vyhověli. Tak vyplenili Egypt.

### Reflexe

V souladu s tímto příběhem Exodu vyžaduje každoročně židovský svátek Pesachu užití nekvašeného chleba
v posvátném jídle. Izraelský lid měl velmi málo času na útěk z Egypta – tak málo, že nemohli ani čekat, než jim
vykyne chléb. Času bylo málo a bylo třeba jednat.

Přemýšlejte o tom v kontextu vašeho života. Poznáváte, že čas je vzácný? Víte, že je od vás požadována akce?
Pamatujete na svou smrtelnost nebo rozjímáte o dni, kdy zemřete? Den tohoto duševního probuzení nakonec jednou
přijde. Ten den vypadá pro každého člověka jinak. Může to být třeba zkušenost s autonehodou, infarkt, událost doma
nebo potyčka s násilím. Ať je to cokoli, způsobí to náhlé uvědomění, jak málo času zde na zemi máme.

Třeba se dostanete do zajetí úzkosti a strachu, když si, možná poprvé, uvědomíte, že váš život na zemi není bez konce.
Pak se, jako Izraelité, můžete ocitnout ve spěchu dát věci do pořádku, zejména ve svém osobním životě. Bůh vám dal
těchto cenných devadesát dní na to, abyste přehodnotili svůj život, prohloubili vztahy, očistili se od hříchu a přerovnali
svůj život vzhledem k Bohu. Hospodin je Bůh moudrosti a lásky. Bez ohledu na to, jakou je pro vás Exodus 90
výzvou, je dobré, že jste teď tady. Využijte tohoto času.

Dáváte stále do pořádku věci ve svém duchovním nebo rodinném životě, které vás Pán žádá, abyste urovnali? Držíte se
stranou od vychloubání se, protěžování sebe sama, od uhýbání před odpovědností? Žijete průměrně, a dokonce plýtváte
těmito devadesáti dny tím, že jim nedáváte plné úsilí nebo záměrně obcházíte pravidla? Pohovořte si o tom dnes
s Pánem v rozjímání a naslouchejte, kam vás vede.
