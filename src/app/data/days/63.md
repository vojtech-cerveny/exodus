## Den 63 - KRISTUS ROZTRHL OPONU

### Úkony (ukazatelé cesty)

1. Držte se pravidelného cvičení
1. Protože Bůh považuje naše těla za důstojný příbytek, musíme je mít v řádné úctě. Starejte se o svůj chrám. Posilujte ho. Udržujte jej aktivní a vždy v dobrém stavu, aby mohl dobře sloužit Bohu.
1. Dodržujte svůj závazek vůči svému bratrstvu
1. Právě požehnaný zodpovědný život ve vašem bratrstvu vás vyvedl z Egypta. To skrze modlitbu, askezi a bratrství vám je dáno vysvobození. Nenechte sebe, ani své bratry, v izolaci. Držte svůj závazek bratrstvu, a obzvlášť vašim bratrským setkáním.
1. Udělejte si čas na vaše bratrstvo i mimo pravidelné setkání
1. Muži Exodu zaznamenali, že devátý a desátý týden je největší zkouškou morálky. To z těchto týdnů dělá skvělý čas pro další výlet s bratrstvem. Bez ohledu na to, kolik lidí se může zúčastnit, udělejte si tento nebo příští týden čas na výlet. Potom jej uskutečněte, nehledě na počasí.
1. Dodržujte pravidelné noční examen (s pečlivostí)
1. Věrnost vašemu nočnímu zkoumání dne (examen) vám pomůže k úspěchu v dalších dnech. Tento váš zvyk se nyní formuje. Držte se jej, a přinese vám mnoho milostí v 91. dnu.
1. Zůstaňte radostní
1. Tato věta se nedá neopakovat. Pokud chybujete v radosti, je to zřejmě proto, že chybujete ve vděčnosti nebo v naději. Nedal vám snad Otec tu milost, abyste to dotáhli až do 9. týdne? Dal, a zůstane vám věrný, až do země zaslíbené. Buďte vděční a mějte naději, protože to vás udrží radostnými.

#### Modlitba

Modlete se, aby Pán osvobodil vás a vaše bratrství.
Modleme se za svobodu všech mužů v exodu, stejně tak, jako se oni modlí za vás.
Ve jménu Otce i Syna i Ducha svatého … Otče náš… Ve jménu Otce i Syna i Ducha svatého … Amen.

### Čtení na den

**Exodus 26,31-37**

> <sup>31</sup>Zhotovíš také oponu z látky purpurově fialové, nachové a karmínové a z jemně tkaného plátna. Zhotovíš ji s umně vetkanými cheruby.
> <sup>32</sup>Zavěsíš ji na čtyřech sloupech z akáciového dřeva, potažených zlatem; háčky na nich budou ze zlata. Sloupy budou na čtyřech stříbrných patkách.
> <sup>33</sup>Zavěsíš oponu na spony a dovnitř tam za oponu vneseš schránu svědectví. Opona vám bude oddělovat svatyni od velesvatyně.
> <sup>34</sup>Ve velesvatyni vložíš na schránu svědectví příkrov.
> <sup>35</sup>Vně před oponu postavíš stůl a naproti stolu svícen při jižním boku příbytku; stůl dáš k severnímu boku.
> <sup>36</sup>Ke vchodu do stanu zhotovíš pestře vyšitý závěs z látky fialově purpurové, nachové a karmínové a z jemně tkaného plátna.
> <sup>37</sup>K závěsu zhotovíš pět sloupů z akáciového dřeva a potáhneš je zlatem; háčky na nich budou ze zlata; odliješ pro ně také pět bronzových patek.

### Reflexe

Opona chrámu byla používána pro oddělení světského od posvátného. Nikdo nemohl vstoupit za oponu, aniž by nebyl
oddělen pro posvátné povinnosti a prošel by si rituálem očištění. V Zahadě Edenu se člověk procházel s Bohem
svobodně a v jednotě. Když vstoupil hřích do světa, oddělil člověka od Boha. Hřích zničil jednotu, kterou pro nás Bůh
stvořil. Nenechte se oklamat, hřích má stále moc nás odloučit od Boha a od sebe i dnes.

Člověk si vybral nejednotu s Bohem, ale náš nebeský Otec, který zná své děti lépe než ony samy, ví, že jediná věc,
která nás naplní, je jednota s Ním. Člověk si právem zasloužil smrt kvůli jeho nevěrnosti Bohu, ale Bůh jednal
milostivě. Poslal svého jednorozeného Syna, aby na sebe vzal trest, který si člověk zasloužil, a naplnil tak starou
smlouvu. Obětovaná krev našeho ukřižovaného Pána roztrhla oponu, která dělila člověka od Boha, a dala lidem novou
důvěru, aby se mohli přiblížit k Bohu a Jeho svaté přítomnosti. „Protože Ježíš obětoval svou krev, smíme se, bratří,
odvážit vejít do svatyněcestou novou a živou, kterou nám otevřel zrušením opony – to jest obětováním svého těla (…)
přistupujme před Boha s opravdovým srdcem a v plné jistotě víry.“ (Žid 10,19-20; 10,22)

Když voják probodl Ježíšův bok, vyšla krev a voda. Kopí otevřelo Jeho bok (roztrhlo oponu) a učinilo Jeho Nejsvětější
Srdce (srdce Boha) znovu přístupné všem lidem. Bůh dovolil, aby byla opona roztržena, a otevřel vám své srdce.
Berete bytí v přítomnosti Jeho Svatého Těla a Krve na lehkou váhu? Jednáte, jako byste si zasloužili právo na
Eucharistii na základě svých vlastních zásluh nebo dokonce na základě toho, v jaké části světa žijete?

Kristova krvavá oběť, ne naše zásluhy, změnila navždy vztah člověka s Bohem. Udělejte si dnes čas, abyste si to
uvědomili a uctili oběť, kterou za vás Kristus položil. Vstupte skrze roztrženou oponu do Nejsvětějšího Srdce Božího.
