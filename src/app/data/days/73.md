## Den 73 - POŠETILOST

### Týdenní aktivity (ukazatelé cesty)

1. Vzdejte se kontroly
1. Tak jako mnoho Izraelitů ztrácelo trpělivost s Mojžíšem, když byl 40 dní na vrcholu hory Sinaj, tak i vy možná ztrácíte trpělivost s Exodem. Možná ztrácíte trpělivost v modlitbě (možná k vám Pán právě nemluví), s nepohodlností asketických disciplín, nebo s vašimi bratry. Přes to všechno právě tyto tři věci vás přivedly až sem, do 11. týdne. Buďte trpěliví, důvěřujte a odevzdejte kontrolu Pánu. Bůh vám dá vysvobození, které hledáte.
1. Vzpomeňte si na své proč
1. Pravděpodobně jste již začali vidět naplnění svého proč. Možná trávíte více času se svou ženou, dětmi, farností, s Pánem. Držte se svého proč. Stále jste na cestě.
1. Dobře se potřetí vyzpovídejte
1. Tři svátosti smíření vám možná připadají jako mnoho během jediného exodu. Přesto však biskupové radí, abychom ke zpovědi chodili nejlépe jednou za měsíc, a tak tři zpovědi za 90 dní je docela akorát. Nenechte sebe či své hříchy překazit vaši cestu ke svobodě. Dobře se tento týden vyzpovídejte.
1. Rozdávejte/sdílejte radost
1. Jestli se vám tento týden podařilo pěstovat radost skrze vděčnost a naději, šiřte ji dál ve svém bratrstvu. Je možné, že ne všichni vaši bratři jsou na stejné úrovni radosti. Pomozte jim pěstovat vděčnost a naději. Sdílejte s nimi tento týden radost.

#### Modlitba

Modlete se, aby Pán osvobodil vás a vaše bratrství.
Modleme se za svobodu všech mužů v exodu, stejně tak, jako se oni modlí za vás.
Ve jménu Otce i Syna i Ducha svatého … Otče náš… Ve jménu Otce i Syna i Ducha svatého … Amen.

### Čtení na den

**Exodus 32,1-6**

> <sup>1</sup>Když lid viděl, že Mojžíš dlouho nesestupuje z hory, shromáždil se k Áronovi a naléhali na něho: „Vstaň a udělej nám boha, který by šel před námi. Vždyť nevíme, co se stalo s Mojžíšem, s tím člověkem, který nás vyvedl z egyptské země.“
> <sup>2</sup>Áron jim řekl: „Strhněte zlaté náušnice z uší svých žen, synů a dcer a přineste je ke mně!“
> <sup>3</sup>I strhal si všechen lid z uší zlaté náušnice a přinesli je k Áronovi.
> <sup>4</sup>On je od nich vzal, připravil formu a odlil z toho sochu býčka. A oni řekli: „To je tvůj bůh, Izraeli, který tě vyvedl z egyptské země.“
> <sup>5</sup>Když to Áron viděl, vybudoval před ním oltář. Potom Áron provolal: „Zítra bude Hospodinova slavnost.“
> <sup>6</sup>Nazítří za časného jitra obětovali oběti zápalné a přinesli oběti pokojné. Pak se lid usadil k jídlu a pití. Nakonec se dali do nevázaných her.

### Reflexe

Příběh Izraelitů doposud vyprávěl o synovství, otroctví, svobodě, a především o Boží svrchovanosti. Ale přes všechno,
co pro ně Bůh udělal v jejich exodu, tito lidé stále padají do léčky sloužil falešným modlám.

Chtěli bychom s úšklebkem říct: „Pošetilci. Copak nevidí, co všechno pro ně a jejich rodiny Hospodin udělal?“ A co
soudit sami sebe? Podívejte se na svůj vlastní život. Stejně jako Izraelité jste strávili už nějaký čas v poušti. Jakým
modlám ještě stále toužíte sloužit? Nějakému seriálu, bez kterého se neobejdete, sportovnímu týmu, který je součástí
vaší identity, stravovacím návykům, díky kterým se držíte ve formě, nebo hodině, která by měla být věnována
modlitbě, ale vy si ji chcete nechat pro sebe? Abychom se vystříhali falešných model, musíme uznat, co všechno pro
nás Pán udělal. Zásadní bude naše snažení a disciplína těchto posledních bezmála tří týdnů. Cítíte se hladoví, ale
Hospodin vám dá obživu, kterou potřebujete. Otevřete svá srdce, abyste ji mohli přijmout, a důvěřujte Mu.

Pravděpodobně se setkáte se svými bratry už jen dvakrát nebo třikrát. Na nejbližším setkání si naplánujte váš život po
exodu. Pokud vy a vaše bratrstvo takový plán nemáte, brzy upadnete do stylu života jako před exodem (stejně jako
Izraelité v dnešním čtení). Budete po exodu potřebovat přestávku, a většina mužů Exodu se shodlo na tom, že dva
týdny jsou akorát – dost času pro oslavu, ale zároveň ještě netolik, abyste ztratili své nabyté návyky. Bude-li se vaše
bratrstvo setkávat i po skončení Exodu, modlitba i askeze potrvají. Pokud se však vaše bratrstvo vytratí nebo rozpadne,
tak se tak stane i s vaší modlitbou a askezí. Nebojte se, nemusíte znovu podstupovat všechny tvrdé disciplíny Exodu
90, i když se vaše bratrstvo bude nadále scházet. Stejně byste ale měli učinit nějaké rozhodnutí pro modlitbu, askezi a
bratrství. Smyslem tohoto duchovního cvičení je osvobodit muže skrze dobu očišťování. Ve Dni 91 by vaše bratrstvo
mělo zůstat pohromadě, abyste si pomáhali udržet si svobodu. Na cestě svobody je nemožné jít sám (zkuste si žít
bratrství jen sami se sebou).

Pomůžete svým bratrům zůstat svobodnými pro dobro Církve a jejich rodin? Co pro vás znamenají? Přineste dnes
odpovědi na tyto otázky Pánu. Zvnitřněte si Jeho vhled do této oblasti.
