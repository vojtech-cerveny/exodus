## Den 88 - POCHYBUJETE, ŽE TO PRO VÁS BŮH MŮŽE UDĚLAT?

### Týdenní aktivity (ukazatelé cesty)

1. Ohlédněte se / reflektujte na vaše uplynulé tři měsíce modlitby
1. Před Exodem jste možná nebyli zvyklí se pravidelně modlit. Podívejte se, jak díky tomu váš vztah s Bohem vyrostl. Jaký plán máte pro Den 91? Jestli nemáte plán modlitby, kterého se budete držet, nebudete mít na každodenní modlitbu čas. Zapište si svůj plán.
1. Uvědomte si svou potřebu Boha
1. Pokud přestanete Boha prosit o milost a slitování/milosrdenství, ztratíte svou svobodu. Nedovolte, aby se tato věc stala skutečností a nepříjemně překvapila vás nebo vaše bratrstvo, zejména vaši kotvu.
1. Uvědomte si, jak jste se v těchto posledních měsících věnovali Písmu
1. Možná jste mu věnovali nejvíc z celého života. Podívejte se, kam vás zavedlo. To Slovo je Ježíš Kristus, který je živý a dovedl vás až do tohoto posledního týdne vašeho exodu. Představte si, kým byste se mohli stát, kdybyste i nadále následovali živé Slovo. Představte si, kým by se mohli stát vaši bratři, kdybyste se ponořili do Slova společně.

#### Modlitba

Modlete se, aby Pán osvobodil vás a vaše bratrství.
Modleme se za svobodu všech mužů v exodu, stejně tak, jako se oni modlí za vás.
Ve jménu Otce i Syna i Ducha svatého … Otče náš… Ve jménu Otce i Syna i Ducha svatého … Amen.

### Čtení na den

**Numeri 13,1-2.25-33; 14,1-3.26-34**

> <sup>1</sup>Hospodin promluvil k Mojžíšovi:
> <sup>2</sup>„Pošli muže, aby prozkoumali kenaanskou zemi, kterou dávám Izraelcům. Pošlete po jednom muži z jejich otcovských pokolení, vždy jejich předáka!“

> <sup>25</sup>Po čtyřiceti dnech průzkumu země se vrátili zpět.
> <sup>26</sup>Přišli konečně k Mojžíšovi a Áronovi a k celé pospolitosti Izraelců na Páranskou poušť do Kádeše, podali jim a celé pospolitosti zprávu a ukázali jim ovoce té země.
> <sup>27</sup>Ve svém vyprávění mu řekli: „Vstoupili jsme do země, do níž jsi nás poslal. Vskutku oplývá mlékem a medem. A toto je její ovoce.
> <sup>28</sup>Jenomže lid, který v té zemi sídlí, je mocný a města jsou opevněná a nesmírně veliká. Dokonce jsme tam viděli potomky Anákovy.
> <sup>29</sup>Na jihu země sídlí Amálek, na pohoří jsou usazeni Chetejci, Jebúsejci a Emorejci, při moři a podél Jordánu Kenaanci.“
> <sup>30</sup>Káleb však uklidňoval lid bouřící se proti Mojžíšovi. Říkal: „Vzhůru! Pojďme! Obsadíme tu zemi a jistě se jí zmocníme.“
> <sup>31</sup>Ale muži, kteří šli spolu s ním, tvrdili: „Nemůžeme vytáhnout proti tomu lidu, vždyť je silnější než my.“
> <sup>32</sup>Pomluvami zhaněli Izraelcům zemi, kterou prozkoumali: „Země, kterou jsme při průzkumu prošli, je země, která požírá své obyvatele, a všechen lid, který jsme v ní spatřili, jsou muži obrovité postavy.
> <sup>33</sup>Viděli jsme tam zrůdy – Anákovci totiž patří ke zrůdám – a zdálo se nám, že jsme nepatrní jako kobylky, vskutku jsme v jejich očích byli takoví.“
> <sup>1</sup>Celá pospolitost se pozdvihla; dali se do křiku a lid tu noc proplakal.
> <sup>2</sup>Všichni Izraelci reptali proti Mojžíšovi a Áronovi a celá pospolitost jim vyčítala: „Kéž bychom byli zemřeli v egyptské zemi nebo na této poušti! Kéž bychom zemřeli!
> <sup>3</sup>Proč nás Hospodin přivedl do této země? Abychom padli mečem? Aby se naše ženy a děti staly kořistí? Nebude pro nás lépe vrátit se do Egypta?“

> <sup>26</sup>Hospodin promluvil k Mojžíšovi a Áronovi:
> <sup>27</sup>„Jak dlouho mám snášet tuto zlou pospolitost, která proti mně stále reptá? Slyšel jsem reptání Izraelců, jak proti mně reptají.
> <sup>28</sup>Vyřiď jim: Jakože jsem živ, je výrok Hospodinův, naložím s vámi tak, jak jste si o to říkali.
> <sup>29</sup>Na této poušti padnou vaše mrtvá těla, vás všech povolaných do služby, kolik je vás všech od dvacetiletých výše, kdo jste proti mně reptali.
> <sup>30</sup>Věru že nevejdete do země kromě Káleba, syna Jefunova, a Jozua, syna Núnova, ačkoliv jsem pozvedl ruku k přísaze, že v ní budete přebývat.
> <sup>31</sup>Ale vaše děti, o nichž jste tvrdili, že se stanou kořistí, do ní uvedu, takže poznají zemi, kterou jste zavrhli.
> <sup>32</sup>Avšak vy, vaše mrtvá těla padnou na této poušti
> <sup>33</sup>a vaši synové budou pastevci na poušti po čtyřicet let. Ponesou následky vašeho smilstva, dokud vaše mrtvá těla nebudou do jednoho ležet na poušti.
> <sup>34</sup>Podle počtu dnů, v nichž jste dělali průzkum země, ponesete své viny. Za každý den jeden rok, za čtyřicet dnů čtyřicet let. Tak pocítíte mou nevoli.

### Reflexe

Izraelité konečně přišli na okraj země zaslíbené. Země je přesně taková, jak ji Bůh popsal, ale není taková,
jakou Izraelité čekali. Ano, oplývá mlékem a medem, ale také je obývána silným a opevněným lidem.

Možná dnes zažíváte velkou svobodu. Nebo naopak právě dnes ne. Možná jste se zadrhli v poušti. Oddávali
jste se sladkostem, otevřeli jste si Netflix, nemohli jste se odpoutat burzovnímu trhu tak, jak byste si přáli,
spadli jste do pornografie nebo masturbace. To jsou reálné možnosti. Znamená to, že nemůžete vstoupit do
země zaslíbené?

Podívejte se na Slovo. Vprostřed svého exodu padli Izraelité do hříchů těla. Vrátili se zpět k modloslužbě a
orgiím (srov. Ex 32,1-6). Look to the Word. In the midst of their exodus, the Israelites fell into sins of the
flesh. They went back to idol worship and had an orgy (cf., Exodus 32:1–6). Odmítl Bůh tento lid a vzdal se
jejich dovedení do země zaslíbené? Ne. Dal Izraelitům plán – Zákon, který je zachován v knize Leviticus. To
bylo spravedlivé i milosrdné. Tento plán je mohl dovést k odpuštění, znovusjednocení s Bohem, a vpřed do
zaslíbené země, pokud by Izraelité činili pokání a zvolili si dodržování tohoto plánu.

Ačkoli hříchy těla Izraelity neoddálily od země zaslíbené, dnes vidíme, že to byla jejich nevíra v Boha. Pán
vás chce přivést do plné svobody. Pochybujete, že to pro vás Pán může udělat?

Dnes si o tom ve své svaté hodince s Pán upřímně popovídejte.
