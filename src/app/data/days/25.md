## Den 25 - PODDAT SE NEBO VZEPŘÍT

### Týdenní aktivity (ukazatelé cesty)

1. Zavázejte se (odevzdejte se) svému bratrstvu
1. Kolik bratrských setkání jste zameškali? Jste v pokušení přeskočit budoucí bratrskou svatou hodinu, mši nebo setkání? Jestli vás satan dokáže přesvědčit, že své bratry nepotřebujete, také ví, že vaše zotročení bude stejně lehké jako před exodem. Zavázejte se svému bratrstvu.
1. Vytvořte si cvičící plán
1. Exodus 90 volá po pravidelném cvičení. Jak jste si vedli? Minulí muži Exodu zjistili, že pokud se nemohou držet vytvořeného plánu cvičení, je velmi těžké udělat si každý týden čas na cvičení. Vytvořte si plán, sepište si jej a dodržujte ho.
1. Uvědomte si Boží moc
1. Jak se tento týden rány snáší na Egypt, uvědomte si Boží všemohoucnost. On má moc činit velké věci, včetně vysvobození z vašeho zajetí. Pamatujte: Jeho moc nezná hranic. Spoléhejte na Boha, On jediný vás dokáže vykoupit.
1. Jděte/vyjděte ven
1. Ve světe plném obrazovek a digitálních vztahů lidé zapomněli, jak být spolu. Něktěří dokonce zapomněli, jak se říká kusu země pokryté stromy. Udělejte si tento nebo příští víkend čas na to, abyste společně vyrazili na výlet do lesa, údolí nebo pustiny. Žádné výmluvy: čím horší počasí, tím lepší pouto. Tento společný čas vám dá život a pravé pouto, které budete vy a vaše bratrstvo potřebovat pro mnoho dalších týdnů před vámi.

#### Modlitba

Modlete se, aby Pán osvobodil vás a vaše bratrství.
Modleme se za svobodu všech mužů v exodu, stejně tak, jako se oni modlí za vás.
Ve jménu Otce i Syna i Ducha svatého … Otče náš… Ve jménu Otce i Syna i Ducha svatého … Amen.

### Čtení na den

**Exodus 10,21-29**

> <sup>21</sup>Hospodin řekl Mojžíšovi: „Vztáhni svou ruku k nebi a egyptskou zemi zahalí temnota, taková temnota, že se dá nahmatat.“
> <sup>22</sup>Mojžíš vztáhl ruku k nebi. Tu nastala po celé egyptské zemi tma tmoucí a trvala po tři dny.
> <sup>23</sup>Lidé neviděli jeden druhého; po tři dny se nikdo neodvážil hnout ze svého místa. Ale všichni Izraelci měli ve svých obydlích světlo.
> <sup>24</sup>Farao povolal Mojžíše a řekl: „Odejděte! Služte Hospodinu! Zanechte tu jenom svůj brav a skot. Také vaše děti mohou jít s vámi.“
> <sup>25</sup>Mojžíš odpověděl: „Ty sám nám dáš potřebné k obětním hodům a k zápalným obětem, abychom je připravili Hospodinu, svému Bohu.
> <sup>26</sup>Půjdou s námi i naše stáda, ani pazneht tu nezůstane. Budeme z nich brát k službě Hospodinu, svému Bohu. My ještě nevíme, čím budeme Hospodinu sloužit, dokud tam nepřijdeme.“
> <sup>27</sup>Avšak Hospodin zatvrdil faraónovo srdce a on je nedovolil propustit.
> <sup>28</sup>Farao řekl: „Odejdi ode mne. Dej si pozor, ať mi už nepřijdeš na oči. Neboť v den, kdy mi přijdeš na oči, zemřeš!“
> <sup>29</sup>Mojžíš odpověděl: „Jak jsi řekl. Už ti na oči nepřijdu.“

### Reflexe

Akčoli faraonova frustrace roste, jeho srdce je stále zatvrzelé. Stále se vzpírá, i když si je vědom, že
pouze úplná poslušnost Božímu plánu je jedinou cestou k naplnění. Faraon má zjevně plán pro sebe a své
lidi, ale tento plán je jasně v rozporu s Boží vůlí. Výsledkem je to, že se on i jeho lidé potácí ve tmě.

Vezměme na vědomí, že člověk je stvořená bytost a jako taková nepatří sobě. Pouze když se vyrovnáme
s tím, že patříme Bohu samému, což vyžaduje značnou dávku pokory, můžeme jasněji vidět Boží
prozřetelnost.

Podívejme se na izraelský lid. S pokorou a poslušností Pánovu plánu se ocitnou obdarováni světlem.
Podívejte se na svůj život. Žijete ve světle nebo ve tmě? Stáváte se poslušnější k Božímu plánu pro vás
skrze dar disciplín, nebo se proti němu bouříte? Promluvte si o tom s Pánem. Proč vás Jeho dobrý plán
nutí bouřit se, malými nebo velkými způsoby? Požádejte Ho, aby vám ukázal, v čem jsou disciplíny
dobré, zejména v těch, které nejvíc nenávidíte. Požádejte Ho, aby vám ukázal, co dělá nyní
prostřednictvím těchto disciplín ve vašem životě.
