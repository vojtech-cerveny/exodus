## Den 54 - PŘÍTOMNOST ANDĚLŮ

### Úkony (ukazatelé cesty)

1. Stále prahněte po svobodě (mějte stále touhu po vaší svobodě)
1. Satan si nepřeje, abyste prahli po svobodě. Raději by byl, kdybyste toužili po pohodlí a upadli zpět do otroctví. Po tisíciletí se Satan snažil přesvědčit Boží lid, že Mojžíšovy zákony nám upírají svobodu nebo štěstí. Ať váš anděl strážný řekne Satanovi, že na tento jeho starý trik už neskočíte. Budete-li dodržovat Boží zákony, Boží zákony vás zanechají ve svobodě. Držte se plánu a zůstanete svobodní.
1. Držte se disciplín
1. Věrně dodržované disciplíny se staly jednoduššími. Disciplíny, u kterých jste podváděli, nebo si je zlehčovali, zůstaly náročné a dráždivé. Nyní na začátku postu je čas zdvojnásobit svoje úsilí. Jestliže se vám dařilo, udržte si to. Pokud jste podváděli, řekněte o tom své kotvě a svému bratrstvu. Rozhodněte se vykonávat všechny disciplíny s láskou k Pánu a čistší touhou po svobodě.
1. Víte, kde je vaše kotva
1. Je zlomený a ztracený v poušti sledování sportů, sociálních sítí, nebo se opírá o jídlo a pití? Nalezněte jej a v lásce si s ním promluvte. Přiveďte ho zpátky. Dodržujte s ním denní komunikaci. Teď je ta pravá chvíle se s ním zkontaktovat. Bez ohledu na to, jak brzy ráno nebo pozdě večer je, napište mu. Čte-li svá rozjímání, pochopí to.

#### Modlitba

Modlete se, aby Pán osvobodil vás a vaše bratrství.
Modleme se za svobodu všech mužů v exodu, stejně tak, jako se oni modlí za vás.
Ve jménu Otce i Syna i Ducha svatého … Otče náš… Ve jménu Otce i Syna i Ducha svatého … Amen.

### Čtení na den

**Exodus 23,20-33**

> <sup>20</sup>Hle, posílám před tebou posla, aby tě opatroval na cestě a aby tě uvedl na místo, které jsem připravil.
> <sup>21</sup>Měj se před ním na pozoru a poslouchej ho, nevzdoruj mu, neboť přestupky vám nepromine, poněvadž v něm je mé jméno.
> <sup>22</sup>Když jej však budeš opravdu poslouchat a činit všechno, co mluvím, stanu se nepřítelem tvých nepřátel a protivníkem tvých protivníků.
> <sup>23</sup>Můj posel půjde před tebou a uvede tě k Emorejcům, Chetejcům a Perizejcům, ke Kenaancům, Chivejcům a Jebúsejcům, a já je zničím.
> <sup>24</sup>Nebudeš se klanět jejich bohům a nebudeš jim sloužit. Nebudeš se dopouštět toho, co páchají. Úplně je rozmetáš a na kusy roztříštíš jejich posvátné sloupy.
> <sup>25</sup>Budete sloužit Hospodinu, svému Bohu, a on požehná tvému chlebu a tvé vodě. Vzdálím od tebe nemoc;
> <sup>26</sup>ve tvé zemi nebude ženy, která by potratila nebo která by byla neplodná; obdařím tě plností let.
> <sup>27</sup>Pošlu před tebou svou hrůzu a uvedu ve zmatek všechen lid, k němuž přicházíš; obrátím před tebou všechny tvé nepřátele na útěk.
> <sup>28</sup>Pošlu před tebou děsy, aby před tebou vypudili Chivejce, Kenaance a Chetejce.
> <sup>29</sup>Nevypudím je však před tebou za jeden rok, aby země nezpustla a aby se k tvé škodě nerozmnožila polní zvěř.
> <sup>30</sup>Vypudím je před tebou postupně, dokud se nerozplodíš a nepřevezmeš zemi do dědictví.
> <sup>31</sup>A určím tvé pomezí od Rákosového moře až k moři Pelištejců a od pouště až k řece Eufratu. Dám totiž do vašich rukou obyvatele země a vypudíš je před sebou.
> <sup>32</sup>Neuzavřeš smlouvu s nimi nebo s jejich bohy.
> <sup>33</sup>Nebudou v tvé zemi sídlit, aby tě nesvedli ke hříchu proti mně. Kdybys sloužil jejich bohům, stalo by se ti to léčkou.

### Reflexe

V dnešním čtení mluví Bůh o poslu, andělu, poslaném, aby vás „uvedl na místo, které jsem připravil“.

Tak jako posílá Pán anděla před Izraelity v jejich Exodu, tak posílá i anděla před vámi. Církev nám říká, že má „každý
věřící u sebe anděla jako ochránce a pastýře, aby ho vedl k životu“ (KKC 336). To proto, že se „celý život církve stejně
těší z tajemné a mocné pomoci andělů“ (KKC 334). Dnes ve vaší svaté hodině si udělejte čas na to, abyste uvažovali
nad přítomností anděla uprostřed vašeho exodu. Tento anděl, obvykle nazývaný andělem strážným, má vhled do
okolností vaší spásy. Váš strážný anděl přesně zná vaši cestu do země zaslíbené. Dovedl vás až sem a povede vás až ke
svobodě.

Máte-li ve vašem bratrstvu pět až sedm mužů ve vašem bratrstvu, pak máte pět až sedm andělů, kteří jsou přítomní a
dohlíží na vaše týdenní setkávání. Tato skutečnost je hluboká. Tak jako mluvíte s Bohem, můžete (a měli byste) mluvit
s mocnými anděli, zejména s vaším andělem strážným. Naslouchání a mluvení s vaším strážným andělem budete muset
chvíli cvičit, ale výsledek bude stát za to. Popovídejte si s vaším strážným andělem, jako byste hovořili s přítelem.
Potom naslouchejte, co má zas on pro vás.
