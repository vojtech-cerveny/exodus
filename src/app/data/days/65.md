## Den 65 - KULT NEFORMÁLNA

### Úkony (ukazatelé cesty)

1. Zkontaktujte svou kotvu
1. Po týdnech vykonávání nočního zkoumání dne (examen) jste začali dobře poznávat sami sebe. Jste v pokušení podvádět, přeskočit rozjímání, vyhnout se času s Bohem v modlitbě nebo dokonce zcela se obrátit zpět k otroctví? Zkontaktujte svou kotvu. Proto tu je. I když jste s ním již dnes mluvili, pokud jste v obavách, že byste mohli padnout, znovu mu dejte vědět. Je mnohem lepší v čase pokušení svou kotvu zkontaktovat, než padnout a muset vysvětlovat celému bratrstvu, proč jste v té době své kotvě nedali vědět.
1. Držte se disciplín
1. Praxe askeze se stala všední a ztratila půvab, ale svoboda ne. Teď je ten čas, kdy se svaly vašich ctností opravdu zesilují. Vaše snaha, nebo její nedostatek, bude 91. dne vám i vašemu bratrstvu jasná. Budujte ctnosti. Držte se disciplín.
1. Stále se spoléhejte na Pána
1. Dovedl vás až sem. Povede vás i dál, až do země zaslíbené. Jestli jste si začínali myslet, že jste tuto práci dokázali sami, možná vám ukáže, čeho jste schopni bez Něj. To znamená – možná vám dovolí, abyste se vrátili zpět do Egypta. Zůstaňte na úpatí hory Sinaj. Stále se spoléhejte na Pána.

#### Modlitba

Modlete se, aby Pán osvobodil vás a vaše bratrství.
Modleme se za svobodu všech mužů v exodu, stejně tak, jako se oni modlí za vás.
Ve jménu Otce i Syna i Ducha svatého … Otče náš… Ve jménu Otce i Syna i Ducha svatého … Amen.

### Čtení na den

**Exodus 27,9-10,17-21**

> <sup>9</sup>K příbytku uděláš také nádvoří. Na jižní, pravé straně nádvoří budou zástěny z jemně tkaného plátna, pro jednu stranu dlouhé sto loket.
> <sup>10</sup>Bude tam dvacet sloupů na dvaceti bronzových patkách; háčky ke sloupům a příčné tyče budou stříbrné.

> <sup>17</sup>Všechny sloupy na nádvoří budou dokola spojeny stříbrnými příčnými tyčemi; jejich háčky budou stříbrné a patky bronzové.
> <sup>18</sup>Délka nádvoří bude sto loket, šířka padesát a výška zástěn pět loket; budou z jemně tkaného plátna; patky sloupů budou bronzové.
> <sup>19</sup>Všechno náčiní příbytku pro veškerou bohoslužbu v něm i všechny jeho kolíky a všechny kolíky pro nádvoří budou z bronzu.
> <sup>20</sup>Ty pak přikážeš Izraelcům, aby ti přinášeli čistý vytlačený olivový olej ke svícení, aby bylo možno udržovat ustavičně svítící kahan.
> <sup>21</sup>Ve stanu setkávání před oponou, která bude zakrývat svědectví, bude o něj pečovat Áron se svými syny před Hospodinem od večera do rána. To je mezi Izraelci provždy platné nařízení pro všechna pokolení.

### Reflexe

Boha zajímají detaily. V posvátné liturgii na detailech záleží, protože vyjadřují Boží svatost. Když se liturgie slaví
důstojným způsobem, platně a zákonně, má schopnost nás naučit o Bohu mnohem víc, než by kdy to dokázala lidská
slova. Toto byl případ Izraelitů, a platí to i dnes. Špatně slavená liturgie nás učí špatné teologii. Proto nás Bůh učí, že si
od nás zaslouží to nejlepší ze života tím, že žádá to nejlepší, co máme, v Jeho svaté liturgii, ať už je to umění, výzdoba
nebo hudba. Zaslouží si to, protože je Bůh.

Pro laiky to znamená být velkorysí s dary, aby Církev a liturgii učinili krásnou pro Pána. To znamená nabídnout
zaplacení vyčištění varhan, kostelních zvonů nebo důstojného náboženského umění. Také to může znamenat pomáhat
našim synům vidět krásu liturgie a podněcovat je k záslužné službě u oltáře Páně.

Pro kněze a lektory či hudebníky je zodpovědnost ještě větší. Musíte studovat liturgii, rozumět, co Církev předepisuje
pro posvátná místa a pro posvátnou hudbu, a žít, co jste se naučili, s radostným přispěním Boží vůli. Bůh si zaslouží
víc než naše osobní preference; On si opravdu zaslouží to nejušlechtilejší podle předpisů Jeho nevěsty. Zaslouží si to
nejlepší.

Žijeme ve společnosti vyznávající kult neformálna. Kolik z nás nosí desetitisícové obleky do práce, a natáhne pouhé
džíny a triko na nedělní mši? Bohu záleží na detailech, a zaslouží si to nejlepší. Berte detaily vážně. Můžete začít tím,
že se na mši řádně obléknete, a naučíte svou rodinu dělat to samé. Tuto lekci si zapamatují. Pro kněze – zvažte
proškolení svých ministrantů, lektorů a ostatních, kteří se zapojují do přípravy mše svaté, o církevních dokumentech,
které se týkají důstojnosti liturgie. Mnoho z nich nemá ponětí o tom, že tyto dokumenty obsahující nauku o hudbě,
umění, architektuře a liturgii vůbec existují.

Zamyslete se, jakým způsobem vyznáváte kult neformálna ve vašem vztahu s Bohem. Popovídejte si s Ním o tom, jak
si přeje, abyste Ho více uctívali, zejména pokud jde o mši svatou.
