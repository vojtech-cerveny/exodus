## Den 60 - BOŽÍ PRVNÍ VELKÁ KNIHA

### Úkony (ukazatelé cesty)

1. Držte se pravidelného cvičení
1. Protože Bůh považuje naše těla za důstojný příbytek, musíme je mít v řádné úctě. Starejte se o svůj chrám. Posilujte ho. Udržujte jej aktivní a vždy v dobrém stavu, aby mohl dobře sloužit Bohu.
1. Dodržujte svůj závazek vůči svému bratrstvu
1. Právě požehnaný zodpovědný život ve vašem bratrstvu vás vyvedl z Egypta. To skrze modlitbu, askezi a bratrství vám je dáno vysvobození. Nenechte sebe, ani své bratry, v izolaci. Držte svůj závazek bratrstvu, a obzvlášť vašim bratrským setkáním.
1. Udělejte si čas na vaše bratrstvo i mimo pravidelné setkání
1. Muži Exodu zaznamenali, že devátý a desátý týden je největší zkouškou morálky. To z těchto týdnů dělá skvělý čas pro další výlet s bratrstvem. Bez ohledu na to, kolik lidí se může zúčastnit, udělejte si tento nebo příští týden čas na výlet. Potom jej uskutečněte, nehledě na počasí.
1. Dodržujte pravidelné noční examen (s pečlivostí)
1. Věrnost vašemu nočnímu zkoumání dne (examen) vám pomůže k úspěchu v dalších dnech. Tento váš zvyk se nyní formuje. Držte se jej, a přinese vám mnoho milostí v 91. dnu.
1. Zůstaňte radostní
1. Tato věta se nedá neopakovat. Pokud chybujete v radosti, je to zřejmě proto, že chybujete ve vděčnosti nebo v naději. Nedal vám snad Otec tu milost, abyste to dotáhli až do 9. týdne? Dal, a zůstane vám věrný, až do země zaslíbené. Buďte vděční a mějte naději, protože to vás udrží radostnými.

#### Modlitba

Modlete se, aby Pán osvobodil vás a vaše bratrství.
Modleme se za svobodu všech mužů v exodu, stejně tak, jako se oni modlí za vás.
Ve jménu Otce i Syna i Ducha svatého … Otče náš… Ve jménu Otce i Syna i Ducha svatého … Amen.

### Čtení na den

**Exodus 25,31-40**

> <sup>31</sup>Zhotovíš svícen z čistého zlata. Svícen bude mít vytepaný dřík a prut; jeho kalichy, číšky a květy budou s ním zhotoveny z jednoho kusu.
> <sup>32</sup>Z jeho stran bude vycházet šest prutů, tři pruty svícnu po jedné straně a tři pruty svícnu po druhé straně.
> <sup>33</sup>Na jednom prutu budou tři kalichy podobné mandloňovému květu: číška a květ. A tři kalichy podobné mandloňovému květu na druhém prutu: číška a květ. Tak to bude na všech šesti prutech vycházejících ze svícnu.
> <sup>34</sup>Na svícnu budou čtyři kalichy podobné mandloňovému květu s číškami a květy.
> <sup>35</sup>Jedna číška bude pod jednou dvojicí prutů, druhá číška bude pod druhou dvojicí prutů a třetí číška bude pod třetí dvojicí prutů; tak to bude u všech šesti prutů vycházejících ze svícnu.
> <sup>36</sup>Příslušné číšky a pruty budou s ním zhotoveny z jednoho kusu; všechno bude vytepané z čistého zlata.
> <sup>37</sup>Ke svícnu zhotovíš také sedm kahánků; kahánky ať jsou nasazeny tak, aby osvětlovaly prostor před ním.
> <sup>38</sup>Zhotovíš k němu z čistého zlata i nůžky na knoty a pánve na oharky .
> <sup>39</sup>Bude zhotoven se všemi těmito předměty z jednoho talentu čistého zlata.
> <sup>40</sup>Hleď, abys všechno udělal podle vzoru, který ti byl ukázán na hoře.

### Reflexe

Bůh říká Mojžíšovi, aby podle vzoru, který mu byl ukázán na svaté hoře, vyzdobil svatyni. Uvažujte o instrukcích pro
vytvoření svícnu, s obrazy mandloňových květů. Bůh si přeje, aby Jeho pozemská svatyně vypadala a byla cítit jako
vesmír, ve kterém žijeme. Svatyně se tak stává vzorem nebo mikrokosmem vesmíru, s Mojžíšovým nebeským
zjevením jako „modrotiskem“. Nakonec bude svatyně sloužit jako vzor, podle kterého bude vystavěn velký
Šalamounův Chrám. Právě tady uprostřed stvořeného světa se Bůh snaží přebývat se svým lidem.

Po tisíciletí se lidé setkávali s Bohem v přírodě. Když jdete na pěší výlet, běhat, rybařit, sedíte u táboráku, pracujete na
zahradě, zemědělčíte, nebo jen jedete do práce, všímejte si přírody kolem vás. Všimněte si východu slunce, přicházející
bouřky, jemného vánku, měnících se ročních období, divokých zvířat, meandrující řeky, nádherného stromu…
vyvolejte v mysli Boží velikost a Jeho tajemství. Připomínejte si Jeho přítomnost ve všem stvořeném, včetně lidí –
především těch, které milujeme.

Svatý Augustin říkal, že pokud by si chtěl někdo přečíst knihu o Bohu, měl by nejprve začít číst knihu stvoření – tedy
přírody. Trávíte dostatek času čtením této knihy? Oceňujete dar světa, který nám Bůh dal? Kdy se v nejbližší době
dostanete ven a půjdete na výlet do lesa, nebo alespoň na procházku v parku, možná se svým bratrstvem, se svými
dětmi, možná se všemi? Pohovořte si dnes s Pánem o vašem vztahu k přírodě, Jeho první velké knize.
