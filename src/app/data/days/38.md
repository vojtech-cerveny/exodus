## Den 38 - ČEKÁNÍ NA LAVIČCE – Jak sladké!

### Týdenní aktivity (ukazatelé cesty)

1. Udělejte si čas na dobrou zpověď
1. Pokud jste naposledy byli u zpovědi na začátku vašeho exodu nebo předtím, než začal, pak je toto ideální čas vrátit se zpět. Hřích „zraňuje a oslabuje samotného hříšníka, jakož i jeho vztahy k Bohu a k bližnímu“ (KKC 1459). Proto hřích, a co je důležitější – účinek hříchu – je přímo v protikladu s cíly Exodu 90. Vyhledejte, kdy se ve vaší farnosti zpovídá, a udělejte si čas na přijetí milostí, které vám Bůh chce dát vprostřed tohoto exodu.
1. Držte se reflexí
1. Zůstaňte na této cestě v jednotě se svýmy bratry. Nepodvádějte sebe sama v tomto exodu. Držte se denních reflexí.
1. Vstupte do Slova
1. Kristus je ono Slovo, které čtete ve vašich reflexích Písma každý den. Nečtěte pouze slova, vstupte do Slova. To Slovo žije. Je to člověk a můžete s ním hovořit. Člověk, který mluví přímo k vám. Vstupte do Slova každý den nasloucháním, co vám ve vaší životní situaci chce Pán říci.

#### Modlitba

Modlete se, aby Pán osvobodil vás a vaše bratrství.
Modleme se za svobodu všech mužů v exodu, stejně tak, jako se oni modlí za vás.
Ve jménu Otce i Syna i Ducha svatého … Otče náš… Ve jménu Otce i Syna i Ducha svatého … Amen.

### Čtení na den

**Exodus 15,22-27**

> <sup>22</sup>Mojžíš vedl Izraele od Rákosového moře dál. Vyšli na poušť Šúr a táhli pouští po tři dny, aniž narazili na vodu.
> <sup>23</sup>Došli až do Mary, ale nemohli vodu z Mary pít, protože byla hořká. Pojmenovali ji proto Mara (to je Hořká).
> <sup>24</sup>Tu lid proti Mojžíšovi reptal: „Co budeme pít?“
> <sup>25</sup>Mojžíš úpěl k Hospodinu a Hospodin mu ukázal dřevo. Když je hodil do vody, voda zesládla. Tam dal Hospodin lidu nařízení a právní ustanovení a podrobil jej tam zkoušce.
> <sup>26</sup>Řekl: „Jestliže opravdu budeš poslouchat Hospodina, svého Boha, dělat, co je v jeho očích správné, naslouchat jeho přikázáním a dbát na všechna jeho nařízení, nepostihnu tě žádnou nemocí, kterou jsem postihl Egypt. Neboť já jsem Hospodin, já tě uzdravuji.“
> <sup>27</sup>Pak přišli do Élimu. Tam bylo dvanáct vodních pramenů a sedmdesát palem. Tam při vodách se utábořili.

### Reflexe

Izraelité, vysvobozeni ze svého fyzického otroctví, užívající si prvních dnů své svobody, se najednou nachází uprostřed
nemilosrdné pouště bez vody. Jako se stane ještě mnohokrát v budoucnu, jejich zoufalství nad Boží prozřetelností je
dovede k tlaku na Mojžíše, který má okamžitě vyřešit jejich nouzi. Přicházejí k vodě z Mary, ale nemohou ji pít,
protože je hořká. Aby Bůh tento problém vyřešil, ukazuje Mojžíši dřevo. Ano, dřevo.

Když následujete Izraelity na jejich cestě, snad jste začali poznávat, že mnoho tajemství Starého Zákona je téměř
nesrozumitelných, kromě Krista. Dnešní scénář onoho dřeva je zářným příkladem. V Novém Zákoně Kristus ukazuje
apoštolům také dřevo – kříž – a pověří je, aby jej vnášeli do životů všech národů. Tento úkon, který pokračuje již po
dvě tisíciletí, činí naše životy – se všemi břemeny a zkouškami, které se mohou zdát hořké – sladké a lehké.

Představte si sami sebe sedící venku na lavičce v nepříjemné zimě. Lavička je přišroubována k zemi na husté a rušné
ulici. Jako vždy čekáte na vašeho kolegu, aby vás vyzvedl cestou do práce. Aniž byste pomysleli na kříž, rozhodli jste
se, že budete naštvaní a cyničtí.

Nyní si sami sebe představte na podobné lavičce venku v zimě. Tentokrát je však lavička zavěšená na laně a veze vás
na vrchol hory KT-22. Sněžná bouře vámi háže. Většina lidí by to považovala za „nepříznivé počasí“, ale vy přetékáte
radostí a vděčností. Vlastně jste dokonce zaplatili za to, abyste mohli být v těchto podmínkách. Proč? Neboť pokud
vydržíte, dostanete příležitost vychutnat si skvělou lyžovačku na Squaw Valley. Jako lyžař si dokážete vychutnat jízdu
na sedačkové lanovce. Proto je i tento hořký moment vlastně sladký.
Prostřednictvím cvičení Exodu 90 se vaše čekání na lavičce stává stejně tak sladkým jako jízda lyžaře na lanovce.
Asketická cvičení vám pomůžou k tomu, abyste dokázali vidět příležitosti, které se skrývají za nepříznivým počasím.
Pouze takto dokážete vidět za sezením na studené lavičce možnost sjednotit nepohodlí a nedostatek kontroly
s utrpením kříže.

Toto utrpení pak může být vzkříšenov modlitbě skrze kříž, pro vás, vaši rodinu, ba dokonce i pro vašeho opozdilého
kolegu, stejně jako dřevo hozené do vody z Mary, které z hořké vody udělá sladkou. Také kříž, vhozený do
protivenství, činí i hořké utrpení sladkým.
