## Den 78 - PŘEDVOLAT PÁNOVU VELIKOST

### Týdenní aktivity (ukazatelé cesty)

1. Znovu se zavázejte k dennímu rozjímání
1. V něm se vám v následujících posledních dvou týdnech mnoho objasní. Buďte oddaným bratrstvem. Rozjímání vám pomůže pochopit, kam vás Slovo vede. Také vám naznačí poslední kroky na cestě ke Dni 91. Teď by pro vás či vaše bratry bylo dost smutné sejít z cesty.
1. Pokračujte ve svém závazku ke Slovu
1. Ačkoli se kniha Exodus pomalu uzavírá, příběh Izraelitů v poušti zůstává nedokončený. Následujte Slovo, až vás povede od knihy Exodus k dalším třem navazujícím knihám: Leviticus, Numeri a Deuteronomium.
1. Upevněte svůj plán pro Den 91
1. Den 91 se kvapem blíží, i když jste stále ještě v těchto posledních týdnech očišťováni. Nemá-li vaše bratrstvo žádný plán pro aktivní službu vaší farnosti a rodinám ve Dni 91, nic se neuskuteční. Naplánujte si, že si jako bratrstvo odpočinete na čtrnáct dní po skončení Exodu 90. Poté si naplánujte pokračování vašich setkání. Tato časová oběť ponese mnoho ovoce pro vás, vaši rodinu, vaše bratrstvo i vaši farnost. Nezahoďte prosím tuto šanci.
1. Rozdávejte/sdílejte radost
1. Jestli se vám tento týden podařilo pěstovat radost skrze vděčnost a naději, šiřte ji dál ve svém bratrstvu. Je možné, že ne všichni vaši bratři jsou na stejné úrovni radosti. Pomozte jim pěstovat vděčnost a naději. Sdílejte s nimi tento týden radost.

#### Modlitba

Modlete se, aby Pán osvobodil vás a vaše bratrství.
Modleme se za svobodu všech mužů v exodu, stejně tak, jako se oni modlí za vás.
Ve jménu Otce i Syna i Ducha svatého … Otče náš… Ve jménu Otce i Syna i Ducha svatého … Amen.

### Čtení na den

**Exodus 34,1-9**

> <sup>1</sup>Hospodin řekl Mojžíšovi: „Vytesej si dvě kamenné desky jako ty první, já na ty desky napíšu slova, která byla na prvních deskách, jež jsi roztříštil.
> <sup>2</sup>Připrav se na ráno; vystoupíš zrána na horu Sínaj a postavíš se tam na vrcholku hory ke mně.
> <sup>3</sup>Nikdo s tebou nevystoupí, a též ať se na celé hoře nikdo neukáže, ani brav nebo skot ať se nepase poblíž té hory.“
> <sup>4</sup>Mojžíš tedy vytesal dvě kamenné desky, jako ty první. Za časného jitra vystoupil na horu Sínaj, jak mu Hospodin přikázal, a do rukou vzal obě kamenné desky.
> <sup>5</sup>Tu sestoupil Hospodin v oblaku. Mojžíš tam zůstal stát s ním a vzýval Hospodinovo jméno.
> <sup>6</sup>Když Hospodin kolem něho přecházel, zavolal: „Hospodin, Hospodin! Bůh plný slitování a milostivý, shovívavý, nejvýš milosrdný a věrný,
> <sup>7</sup>který osvědčuje milosrdenství tisícům pokolení, který odpouští vinu, přestoupení a hřích; avšak viníka nenechává bez trestu, stíhá vinu otců na synech i na vnucích do třetího a čtvrtého pokolení.“
> <sup>8</sup>Mojžíš rychle padl na kolena tváří k zemi, klaněl se
> <sup>9</sup>a řekl: „Jestliže jsem, Panovníku, nalezl u tebe milost, putuj prosím, Panovníku, uprostřed nás. Je to lid tvrdošíjný; promiň nám však vinu a hřích a přijmi nás jako dědictví.“

### Reflexe

Hospodin své jméno, svou vlastní identitu, vyhlašuje Mojžíšovi i nám. Přečtěte si tento úryvek pozorně. Každý z těchto
Božích sebepopisujícíh výroků může být pro nás pomocí, když k Pánu voláme v časech modlitby, chvály, i soužení.
Protože je Bůh neměnná Pravda sama, můžeme být klidní, že tyto výroky, sdělené před tisíciletími Mojžíšovi, pořád
platí.

Když bude vaše srdce litovat poté, co padne do hříchu, volejte k Tomu, který je „plný slitování a milostivý, shovívavý,
nejvýš milosrdný a věrný.“ Když se cítíte, jako by vás Bůh opustil, ovlejte k tomu, který je „věrnost“. V Písmu nám
Bůh sděluje Jeho jména a vlastnosti, ne abychom se jím chlubili, ale aby nás vyzbrojil více důvody a způsoby, jak
k Němu volat. Když vcházíte do Slova, zůstaňte pozorní k daru Jeho jména a používejte jej ve vašem denním životě.
Mojžíš nám to dnes ukazuje.

Když Mojžíš slyší Boha mluvit o svých vlastnostech, spěchá sklonit hlavu až k zemi. Potom Hospodina prosí, aby
odpustil nepravost a hřích Izraelitů a znovu je nazval jako své vlastní. Pán tuto pokornou a důvěrnou žádost přijímá.
Izraelité mohou znovu vstoupit do smlouvy s Hospodinem. To nám ukazuje sílu znalosti Hospodinových jmen, a jejich
použití v praxi.

Zamyslete se dnes nad mnoha jmény a vlastnosti Pána. Vyberte si jedno, buď z dnešního úryvku, nebo z jiného místa
v Písmu, a vzývejte Pána v modlitbě pomocí tohoto jména. (Jestli si nedokážete vybrat, použijte „Pán plný slitování a
věrný.“) Vězte, že Pán Bůh vaše volání uslyší, ačkoli to nepocítíte. Pokračujte v rozhovoru s Pánem o tom, jak toto
Jeho jméno ovlivňuje váš vztah s Ním.
