## Den 26 - DVEŘE SE ZAČÍNAJÍ OTVÍRAT

### Úkony (ukazatelé cesty)

1. Zavázejte se (odevzdejte se) svému bratrstvu
1. Kolik bratrských setkání jste zameškali? Jste v pokušení přeskočit budoucí bratrskou svatou hodinu, mši nebo setkání? Jestli vás satan dokáže přesvědčit, že své bratry nepotřebujete, také ví, že vaše zotročení bude stejně lehké jako před exodem. Zavázejte se svému bratrstvu.
1. Vytvořte si cvičící plán
1. Exodus 90 volá po pravidelném cvičení. Jak jste si vedli? Minulí muži Exodu zjistili, že pokud se nemohou držet vytvořeného plánu cvičení, je velmi těžké udělat si každý týden čas na cvičení. Vytvořte si plán, sepište si jej a dodržujte ho.
1. Uvědomte si Boží moc
1. Jak se tento týden rány snáší na Egypt, uvědomte si Boží všemohoucnost. On má moc činit velké věci, včetně vysvobození z vašeho zajetí. Pamatujte: Jeho moc nezná hranic. Spoléhejte na Boha, On jediný vás dokáže vykoupit.
1. Jděte/vyjděte ven
1. Ve světe plném obrazovek a digitálních vztahů lidé zapomněli, jak být spolu. Něktěří dokonce zapomněli, jak se říká kusu země pokryté stromy. Udělejte si tento nebo příští víkend čas na to, abyste společně vyrazili na výlet do lesa, údolí nebo pustiny. Žádné výmluvy: čím horší počasí, tím lepší pouto. Tento společný čas vám dá život a pravé pouto, které budete vy a vaše bratrstvo potřebovat pro mnoho dalších týdnů před vámi.

#### Modlitba

Modlete se, aby Pán osvobodil vás a vaše bratrství.
Modleme se za svobodu všech mužů v exodu, stejně tak, jako se oni modlí za vás.
Ve jménu Otce i Syna i Ducha svatého … Otče náš… Ve jménu Otce i Syna i Ducha svatého … Amen.

### Čtení na den

**Exodus 11,1-10**

> <sup>1</sup>Hospodin řekl Mojžíšovi: „Ještě jednu ránu uvedu na faraóna a na Egypt. Potom vás odtud propustí, nadobro vyhostí, přímo vás odtud vyžene.
> <sup>2</sup>Vybídni lid, ať si vyžádá každý muž od svého souseda a každá žena od své sousedky stříbrné a zlaté šperky.“
> <sup>3</sup>A Hospodin zjednal lidu v očích Egypťanů přízeň. Také sám Mojžíš platil v egyptské zemi za velice významného v očích faraónových služebníků i v očích lidu.
> <sup>4</sup>Mojžíš řekl faraónovi : „Toto praví Hospodin: O půlnoci projdu Egyptem.
> <sup>5</sup>Všichni prvorození v egyptské zemi zemřou, od prvorozeného syna faraónova, který sedí na jeho trůnu, po prvorozeného syna otrokyně, která mele na mlýnku, i všechno prvorozené z dobytka.
> <sup>6</sup>Po celé egyptské zemi se bude rozléhat veliký křik, jakého nebylo a už nebude.
> <sup>7</sup>Ale na žádného Izraelce ani pes nezavrčí, ani na člověka ani na dobytče, abyste poznali, že Hospodin podivuhodně rozlišuje mezi Egyptem a Izraelem.
> <sup>8</sup>Všichni tito tvoji služebníci sestoupí ke mně, budou se mi klanět a říkat: Odejdi ty i všechen lid, který jde za tebou! Teprve potom odejdu.“ Nato Mojžíš, planoucí hněvem, od faraóna odešel.
> <sup>9</sup>Hospodin řekl Mojžíšovi: „Farao vás neposlechne, a tak mých zázraků v egyptské zemi ještě přibude.“
> <sup>10</sup>Mojžíš a Áron všechny ty zázraky před faraónem učinili, ale Hospodin zatvrdil faraónovo srdce, takže Izraelce ze své země nepropustil.

### Reflexe

Izraelité se připravují. Bůh slíbil poslední ránu. Slíbil svobodu – ale neříká, že svoboda přijde bez
mocného boje nebo bez důvěry v Něj. Představte si, že po tolika dlouhých letech v otroctví v Egyptě se
dveře začnou otvírat. Svoboda už není pouhým snem, ale skutečnou možností.

Vidíte pro sebe stejnou možnost svobody? Teď se možná ptáte, proč jste se rozhodli pro tak radikální
duchovní cvičení. Někteří vaši bratři už možná přestali. Ale pro vás, kteří jste došli až sem, se začínají
otvírat dveře. Pokud dokážete Bohu důvěřovat hlouběji, více se spoléhat na své bratry a vytrváte, dávajíce
Bohu čas pracovat ve vašem životě, dveře se vám budou otevírat i nadále. Připravte se a proste dnes Pána
o milost vytrvalosti.
