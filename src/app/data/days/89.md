## Den 89 - BOHU BUĎ SLÁVA

### Týdenní aktivity (ukazatelé cesty)

1. Ohlédněte se / reflektujte na vaše uplynulé tři měsíce modlitby
1. Před Exodem jste možná nebyli zvyklí se pravidelně modlit. Podívejte se, jak díky tomu váš vztah s Bohem vyrostl. Jaký plán máte pro Den 91? Jestli nemáte plán modlitby, kterého se budete držet, nebudete mít na každodenní modlitbu čas. Zapište si svůj plán.
1. Uvědomte si svou potřebu Boha
1. Pokud přestanete Boha prosit o milost a slitování/milosrdenství, ztratíte svou svobodu. Nedovolte, aby se tato věc stala skutečností a nepříjemně překvapila vás nebo vaše bratrstvo, zejména vaši kotvu.
1. Uvědomte si, jak jste se v těchto posledních měsících věnovali Písmu
1. Možná jste mu věnovali nejvíc z celého života. Podívejte se, kam vás zavedlo. To Slovo je Ježíš Kristus, který je živý a dovedl vás až do tohoto posledního týdne vašeho exodu. Představte si, kým byste se mohli stát, kdybyste i nadále následovali živé Slovo. Představte si, kým by se mohli stát vaši bratři, kdybyste se ponořili do Slova společně.

#### Modlitba

Modlete se, aby Pán osvobodil vás a vaše bratrství.
Modleme se za svobodu všech mužů v exodu, stejně tak, jako se oni modlí za vás.
Ve jménu Otce i Syna i Ducha svatého … Otče náš… Ve jménu Otce i Syna i Ducha svatého … Amen.

### Čtení na den

**Numeri 20,1-13**

> <sup>1</sup>Celá pospolitost Izraelců dorazila v prvním měsíci na poušť Sin. Lid se usadil v Kádeši. Tam zemřela Mirjam a byla tam i pochována.
> <sup>2</sup>Pospolitost neměla vody. Proto se srotili proti Mojžíšovi a Áronovi.
> <sup>3</sup>Lid se dal s Mojžíšem do sváru. Naříkali: „Kéž bychom byli také zahynuli, když zahynuli naši bratří před Hospodinem!
> <sup>4</sup>Proč jste zavedli Hospodinovo shromáždění na tuto poušť? Abychom tu pomřeli, my i náš dobytek?
> <sup>5</sup>Proč jste nás vyvedli z Egypta? Abyste nás uvedli na toto zlé místo? Na místo, kde nelze sít obilí ani pěstovat fíky nebo vinnou révu či granátová jablka, ba není tady ani voda k napití.“
> <sup>6</sup>I odešli Mojžíš a Áron od shromáždění ke vchodu do stanu setkávání a padli na tvář. Tu se jim ukázala Hospodinova sláva.
> <sup>7</sup>Hospodin promluvil k Mojžíšovi:
> <sup>8</sup>„Vezmi hůl, svolej spolu se svým bratrem Áronem pospolitost a před jejich očima promluvte ke skalisku, ať vydá vodu. Vyvedeš jim tak vodu ze skaliska a napojíš pospolitost i jejich dobytek.“
> <sup>9</sup>Mojžíš tedy vzal hůl, která byla před Hospodinem, jak mu přikázal.
> <sup>10</sup>I svolal Mojžíš s Áronem shromáždění před skalisko. Řekl jim: „Poslyšte, odbojníci! To vám z tohoto skaliska máme vyvést vodu?“
> <sup>11</sup>Nato Mojžíš pozdvihl ruku, dvakrát udeřil svou holí do skaliska a vytryskl proud vody, takže se napila pospolitost i jejich dobytek.
> <sup>12</sup>Hospodin však Mojžíšovi a Áronovi řekl: „Protože jste mi neuvěřili, když jste měli před syny Izraele dosvědčit mou svatost, neuvedete toto shromáždění do země, kterou jim dám.“
> <sup>13</sup>To jsou Vody Meriba (to je Vody sváru), protože se Izraelci přeli s Hospodinem; on však mezi nimi prokázal svou svatost.

### Reflexe

Izraelité se znovu bouří proti Mojžíšovi a Áronovi, tentokrát kvůli tělesné žízni. Tato scéna vám možná připomíná tu
ze 42. dne (Ex 17). Tyto dva příběhy jsou podobné, ale v dnešní scéně Bůh zamýšlí jít o jeden krok dál v odhalení své
slávy Izraeli.

Bůh Mojžíšovi přikazuje, aby promluvil ke skále, aby vydala vodu. Na rozdíl od předchozího případu, kdy měl Mojžíš
do skály uděřit holí, zde stačí pouhá slova. Byl by to pro Izraelity působivý pohled. Ale Mojžíšova pýcha mu vstoupí
do cesty. Místo toho, aby promluvil ke skále, jak mu bylo přikázáno, neuposlechne a užije autority svého úřadu k tomu,
aby promluvil k lidu, a tím na sebe bere slávu patřící Bohu.

Mojžíšova slova odhalují jeho hřích: „Poslyšte, odbojníci! To vám z tohoto skaliska máme vyvést vodu?“ (Num
20,10). Ano, Mojžíšův i Áronův úřad jim propůjčuje autority, ale také vyžaduje pokornou poslušnost. Pouze moc daná
od Boha může učinit, aby skála vydala vodu, přesto Mojžíš koná pyšně. Místo ke skále mluví k lidu, a směřuje pohled
Izraelitů na sebe místo na Boha. Avšak i přes Mojžíšovu neposlušnost Bůh zapezpečí svůj lid skrze Mojžíšův úřad –
ale ne bez spravedlivých následků pro Mojžíše.

Mojžíš ztrácí výsadu vstoupit do země zaslíbené. S Izraelity nyní stojíte na okraji země zaslíbené. Budete
bombardováni možnostmi, kdy se budete moci zachovat pyšně. Vaši přátelé, kolegové, manželka nebo farníci vás
budou chválit za dokončení tak intenzivního duchovního cvičení. Jaká bude vaše odpověď? Dovolíte, aby k vám
vzhlížely jejich oči, nebo je budete směřovat k Tomu, který má skutečně moc přivést muže do Dne 91 a života
svobody? Komu vzdáte čest za to, že vás přivedl až na konec tohoto duchovního cvičení? Komu patří sláva za vaše
vykoupení? Přiznejte dnes Bohu slávu za Jeho velké dílo ve vás.
