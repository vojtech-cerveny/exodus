## Den 57 - ÚČAST NA SVATÉ OBĚTI

### Úkony (ukazatelé cesty)

1. Držte se pravidelného cvičení
1. Protože Bůh považuje naše těla za důstojný příbytek, musíme je mít v řádné úctě. Starejte se o svůj chrám. Posilujte ho. Udržujte jej aktivní a vždy v dobrém stavu, aby mohl dobře sloužit Bohu.
1. Dodržujte svůj závazek vůči svému bratrstvu
1. Právě požehnaný zodpovědný život ve vašem bratrstvu vás vyvedl z Egypta. To skrze modlitbu, askezi a bratrství vám je dáno vysvobození. Nenechte sebe, ani své bratry, v izolaci. Držte svůj závazek bratrstvu, a obzvlášť vašim bratrským setkáním.
1. Udělejte si čas na vaše bratrstvo i mimo pravidelné setkání
1. Muži Exodu zaznamenali, že devátý a desátý týden je největší zkouškou morálky. To z těchto týdnů dělá skvělý čas pro další výlet s bratrstvem. Bez ohledu na to, kolik lidí se může zúčastnit, udělejte si tento nebo příští týden čas na výlet. Potom jej uskutečněte, nehledě na počasí.
1. Dodržujte pravidelné noční examen (s pečlivostí)
1. Věrnost vašemu nočnímu zkoumání dne (examen) vám pomůže k úspěchu v dalších dnech. Tento váš zvyk se nyní formuje. Držte se jej, a přinese vám mnoho milostí v 91. dnu.
1. Zůstaňte radostní
1. Tato věta se nedá neopakovat. Pokud chybujete v radosti, je to zřejmě proto, že chybujete ve vděčnosti nebo v naději. Nedal vám snad Otec tu milost, abyste to dotáhli až do 9. týdne? Dal, a zůstane vám věrný, až do země zaslíbené. Buďte vděční a mějte naději, protože to vás udrží radostnými.

#### Modlitba

Modlete se, aby Pán osvobodil vás a vaše bratrství.
Modleme se za svobodu všech mužů v exodu, stejně tak, jako se oni modlí za vás.
Ve jménu Otce i Syna i Ducha svatého … Otče náš… Ve jménu Otce i Syna i Ducha svatého … Amen.

### Čtení na den

**Exodus 25,1-9**

> <sup>1</sup>Hospodin promluvil k Mojžíšovi:
> <sup>2</sup>„Mluv k synům Izraele, ať pro mne vyberou oběť pozdvihování. Vyberete oběť pozdvihování pro mne od každého, kdo ji ze srdce dobrovolně odevzdá.
> <sup>3</sup>Toto bude oběť pozdvihování, kterou od nich vyberete: zlato, stříbro a měď;
> <sup>4</sup>látka purpurově fialová, nachová a karmínová, jemné plátno a kozí srst;
> <sup>5</sup>načerveno zbarvené beraní kůže, tachaší kůže a akáciové dřevo;
> <sup>6</sup>olej na svícení, balzámy na olej k pomazání a na kadidlo z vonných látek;
> <sup>7</sup>karneolové drahokamy a kameny pro zasazení do nárameníku a náprsníku.
> <sup>8</sup>Ať mi udělají svatyni a já budu bydlet uprostřed nich.
> <sup>9</sup>Uděláte všechno přesně podle toho, co ti ukazuji jako vzor svatého příbytku i vzor všech bohoslužebných předmětů.

### Reflexe

Jako křesťané nemusíme obětovat stejnou oběť, kterou žádá Bůh v dnešním čtení. On po nás ale žádá oběť, kterou bychom
podpořili dílo Církve. Ve skutečnosti je od křesťanů žádáno, aby dávali více než zlato a stříbro, které Bůh žádá od Izraelitů. Svatý
Pavel nám říká, že jsme žádáni, abychom dávali svá těla jako oběť Bohu a Církvi. „Vybízím vás, bratří, pro Boží milosrdenství,
abyste sami sebe přinášeli jako živou, svatou, Bohu milou oběť; to ať je vaše pravá bohoslužba,“ (Řím 12,1).

Katechismus to přesně vykládá:

> Eucharistie je také obětí Církve. Církev, jež je Kristovým Tělem, má účast na oběti své Hlavy. Je s Kristem sama celá
> obětována. Spojuje se s jeho přímluvou u Otce za všechny lidi. V Eucharistii se stává Kristova oběť také obětí údů
> jeho Těla. Život věřících, jejich chvála, jejich utrpení, jejich modlitba, jejich práce jsou spojeny s Kristovou chválou
> a modlitbou, s jeho utrpením a prací i s jeho bezvýhradnou obětí, a tím získávají novou hodnotu. Kristova oběť,
> přítomná na oltáři, poskytuje všem generacím křesťanů možnost být spojeni s jeho obětí. (KKC 1368)

Zkuste se na chvíli zamyslet nad vaší účastí na mši svaté. Jste znuděni? Má vaše mysl tendenci bloudit? Myslíte si, že je
Eucharistická modlitba jen něco pro kněze, zatímco lid prostě přihlíží? Nebo plně a aktivně vstupujete do oběti Krista na každé
mši?

Pokuste se plně vstoupit do mše tím, že v mysli přinesete duchovní oběť během Offertoria (když probíhá sbírka a přináší se dary) a
budete se účastnit Eucharistické modlitby. Když to uděláte, budete dobře připraveni na přijímání Eucharistie tím, že podstoupíte
bolest Velkého Pátku obětí na oltáři. Oslava vzkříšeného Pána (malé Velikonoce) a přijímání potom bude mnohem smysluplnější a
podstatnější. Uvažujte o tom dnes v modlitbě a rozhodněte se s Pánem lépe se účastnit oběti, kterou přinášíme při mši.
