## Den 59 - JEŽÍŠ JE VDĚČNÝ ZA VÁŠ ČAS

### Týdenní aktivity (ukazatelé cesty)

1. Držte se pravidelného cvičení
1. Protože Bůh považuje naše těla za důstojný příbytek, musíme je mít v řádné úctě. Starejte se o svůj chrám. Posilujte ho. Udržujte jej aktivní a vždy v dobrém stavu, aby mohl dobře sloužit Bohu.
1. Dodržujte svůj závazek vůči svému bratrstvu
1. Právě požehnaný zodpovědný život ve vašem bratrstvu vás vyvedl z Egypta. To skrze modlitbu, askezi a bratrství vám je dáno vysvobození. Nenechte sebe, ani své bratry, v izolaci. Držte svůj závazek bratrstvu, a obzvlášť vašim bratrským setkáním.
1. Udělejte si čas na vaše bratrstvo i mimo pravidelné setkání
1. Muži Exodu zaznamenali, že devátý a desátý týden je největší zkouškou morálky. To z těchto týdnů dělá skvělý čas pro další výlet s bratrstvem. Bez ohledu na to, kolik lidí se může zúčastnit, udělejte si tento nebo příští týden čas na výlet. Potom jej uskutečněte, nehledě na počasí.
1. Dodržujte pravidelné noční examen (s pečlivostí)
1. Věrnost vašemu nočnímu zkoumání dne (examen) vám pomůže k úspěchu v dalších dnech. Tento váš zvyk se nyní formuje. Držte se jej, a přinese vám mnoho milostí v 91. dnu.
1. Zůstaňte radostní
1. Tato věta se nedá neopakovat. Pokud chybujete v radosti, je to zřejmě proto, že chybujete ve vděčnosti nebo v naději. Nedal vám snad Otec tu milost, abyste to dotáhli až do 9. týdne? Dal, a zůstane vám věrný, až do země zaslíbené. Buďte vděční a mějte naději, protože to vás udrží radostnými.

#### Modlitba

Modlete se, aby Pán osvobodil vás a vaše bratrství.
Modleme se za svobodu všech mužů v exodu, stejně tak, jako se oni modlí za vás.
Ve jménu Otce i Syna i Ducha svatého … Otče náš… Ve jménu Otce i Syna i Ducha svatého … Amen.

### Čtení na den

**Exodus 25,23-30**

> <sup>23</sup>Zhotovíš stůl z akáciového dřeva dlouhý dva lokte, široký jeden loket a vysoký jeden a půl lokte.
> <sup>24</sup>Obložíš jej čistým zlatem a opatříš jej dokola zlatou obrubou.
> <sup>25</sup>Uděláš mu také dokola na dlaň širokou lištu a k liště uděláš dokola zlatou obrubu.
> <sup>26</sup>Opatříš jej čtyřmi zlatými kruhy a připevníš je ke čtyřem rohům při jeho čtyřech nohách.
> <sup>27</sup>Kruhy budou těsně pod lištou, aby držely tyče na nošení stolu.
> <sup>28</sup>Tyče zhotovíš z akáciového dřeva a potáhneš je zlatem; na nich se stůl bude nosit.
> <sup>29</sup>Zhotovíš k němu též mísy, pánvičky, konvice a obětní misky používané k úlitbě; zhotovíš je z čistého zlata.
> <sup>30</sup>Pravidelně budeš klást přede mne na stůl předkladný chléb.

### Reflexe

Kněží Chrámu měli položit dvanáct chlebů ve dvou řadách na posvátný stůl (Lv 24,6), stejně jako zlaté nádoby používané
k obětním úlitbám, aby mohl být chléb vždy v přítomnosti před Hospodinem. Toto uspořádání je samo o sobě předznamenáním
chleba a vína, které budou jednou užívány jako svatá oběť při mši.

V písmu i v dějinách je jasné, že Hospodin touží být se svým lidem. Tak velký Král se sníží v podobě křehkého kousku chleba,
ovládaného lidskýma rukama, rozmačkaného lidskýma zubama, a vystaveného možnosti lidského znesvěcení. Proč? Aby On, ve
vší své slávě, mohl s námi strávit blízký čas, a to i s našimi nedokonalostmi. Ježíš po vás touží. Čeká na vás ve svatostánku,
v adorační kapli. Žízní po tom, být s vámi. Má stejnou touhu po všech lidech, ale víme, že pouze hrstka Mu věnuje pozornost, a
ještě méně dlí před Jeho eucharistickou přítomností. Utěšte Kristovo toužící srdce. Běžte s Ním strávit čas, za vás a za všechny,
kteří tak nikdy neučiní. Náš Pán je za váš čas s Ním tak vděčný.

Jestli se s vaším bratrstvem setkáváte každý týden, abyste spolu trávili svatou hodinu před Nejsvětější svátostí, jak navrhuje
Průvodce terénem, děláte něco svělého. Zůstaňte u toho. Pokud to neděláte, teď je ten pravý čas naplánovat alespoň jednu
bratrskou svatou hodinu za celý Exodus. Příští týdny tohoto duchovního cvičení budou nesmírně náročné jak pro vás, tak i pro vaše
bratrstvo, když budete trávit nekonečný čas s Izraelity na úpatí hory Sinaj. Přidání svaté hodiny s bratry vám dá milost navíc,
abyste tuto pouštní stálost přežili. Zkontaktujte dnes své bratry. Naplánujte si v příštích deseti dnech čas na bratrskou svatou
hodinu.

Stejně jako ve vaší svaté hodině, pokud není ve vaší lokalitě možnost eucharistické adorace, čas strávený před svatostánkem je
další skvělou alternativou. Ať se stane cokoli, udělejte si čas na Krista. Velmi touží s vámi a vaším bratrstvem strávit čas.

Dnes si udělejte čas před naším Pánem v Eucharistii, abyste Ho poprosili, aby vám ukázal, jak moc pro Něj znamená, že s Ním
trávíte čas.
