## Den 85 - VNĚJŠÍ JEDNÁNÍ

### Úkony (ukazatelé cesty)

1. Ohlédněte se / reflektujte na vaše uplynulé tři měsíce modlitby
1. Před Exodem jste možná nebyli zvyklí se pravidelně modlit. Podívejte se, jak díky tomu váš vztah s Bohem vyrostl. Jaký plán máte pro Den 91? Jestli nemáte plán modlitby, kterého se budete držet, nebudete mít na každodenní modlitbu čas. Zapište si svůj plán.
1. Uvědomte si svou potřebu Boha
1. Pokud přestanete Boha prosit o milost a slitování/milosrdenství, ztratíte svou svobodu. Nedovolte, aby se tato věc stala skutečností a nepříjemně překvapila vás nebo vaše bratrstvo, zejména vaši kotvu.
1. Uvědomte si, jak jste se v těchto posledních měsících věnovali Písmu
1. Možná jste mu věnovali nejvíc z celého života. Podívejte se, kam vás zavedlo. To Slovo je Ježíš Kristus, který je živý a dovedl vás až do tohoto posledního týdne vašeho exodu. Představte si, kým byste se mohli stát, kdybyste i nadále následovali živé Slovo. Představte si, kým by se mohli stát vaši bratři, kdybyste se ponořili do Slova společně.

#### Modlitba

Modlete se, aby Pán osvobodil vás a vaše bratrství.
Modleme se za svobodu všech mužů v exodu, stejně tak, jako se oni modlí za vás.
Ve jménu Otce i Syna i Ducha svatého … Otče náš… Ve jménu Otce i Syna i Ducha svatého … Amen.

### Čtení na den

**Exodus 40,34-38**

> <sup>34</sup>Tu oblak zahalil stan setkávání a příbytek naplnila Hospodinova sláva.
> <sup>35</sup>Mojžíš nemohl přistoupit ke stanu setkávání, neboť nad ním přebýval oblak a příbytek naplňovala Hospodinova sláva.
> <sup>36</sup>Kdykoli se oblak z příbytku zvedl, vytáhli Izraelci ze všech svých stanovišť.
> <sup>37</sup>Jestliže se oblak nezvedal, nevytáhli, dokud se nezvedl.
> <sup>38</sup>Hospodinův oblak býval ve dne nad příbytkem a v noci na něm planul oheň před očima celého domu izraelského na všech jejich stanovištích.

### Reflexe

Dosáhli jsme konce knihy Exodus. Skvělá práce. Přesto však kniha Exodus nekončí v zemi zaslíbené. Příběh
Izraelitů pokračuje v dalších knihách Písma svatého, které spolu tvoří jeden příběh spásy. Také my hrajeme
roli v tomto příběhu, ale jak by mohl vypadat si necháme až na Den 91. Než se tak stane, podívejme se na
následující úryvek z dnešního čtení:

_Mojžíš nemohl přistoupit ke stanu setkávání, neboť nad ním přebýval oblak a příbytek naplňovala
Hospodinova sláva. (Ex 40,35)_

Mojžíšovi není dovoleno vstoupit do Boží blízkosti. To znamená změnu oproti jeho rozhovorům s Bohem
před postavením svatostánku. Vzpomeňte si, jak Mojžíšovi zářila tvář díky bytí v Boží přítomnosti na hoře
Sinaj. Nyní, když bylo pro Izraelity postaveno místo k odčinění jejich hříchů (svatostánek), musí prokázat
svou touhu znovu se sblížit s Bohem. Dokud na to nebudou Izraelité připraveni, musí Mojžíš podstupovat
stejné odloučení od Boha, jaké si zvolili Izraelité skrze své hříchy.

Ve svém milosrdenství předkládá Bůh Mojžíšovi a Izraelitům plán, jak se s Ním znovu mohou sblížit. Otec
to dělá pro ně a pro nás tím, že nám dává svá přikázání, která nás k Němu mají krok po kroku obrátit.

Zítra se podíváme blíže na Boží plán s Izraelity v knize Leviticus. Dnes se podívejte na svůj vlastní život ve
světle dnešního úryvku z Písma. Dovoluje vám Hospodin přístup do stanu setkávání, nebo se od vás odloučil,
abyste si Jej mohli znovu navenek zvolit? Teď, když máte plán, od vás Pán očekává víc. Očekává od vás, že
budete následovat plán (modlitbu, askezi a bratrství) zpět k Němu.

Promluvte si dnes s Pánem o tom, jak váš život v modlitbě, askezi a bratrství ukazuje na vaši lásku k Němu, a
udržuje vás věrnými každým dnem.
