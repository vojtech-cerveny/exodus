## Den 42 - PÍSMO VE VÁS

### Týdenní aktivity (ukazatelé cesty)

1. Udělejte si čas na dobrou zpověď
1. Pokud jste naposledy byli u zpovědi na začátku vašeho exodu nebo předtím, než začal, pak je toto ideální čas vrátit se zpět. Hřích „zraňuje a oslabuje samotného hříšníka, jakož i jeho vztahy k Bohu a k bližnímu“ (KKC 1459). Proto hřích, a co je důležitější – účinek hříchu – je přímo v protikladu s cíly Exodu 90. Vyhledejte, kdy se ve vaší farnosti zpovídá, a udělejte si čas na přijetí milostí, které vám Bůh chce dát vprostřed tohoto exodu.
1. Držte se reflexí
1. Zůstaňte na této cestě v jednotě se svýmy bratry. Nepodvádějte sebe sama v tomto exodu. Držte se denních reflexí.
1. Vstupte do Slova
1. Kristus je ono Slovo, které čtete ve vašich reflexích Písma každý den. Nečtěte pouze slova, vstupte do Slova. To Slovo žije. Je to člověk a můžete s ním hovořit. Člověk, který mluví přímo k vám. Vstupte do Slova každý den nasloucháním, co vám ve vaší životní situaci chce Pán říci.

#### Modlitba

Modlete se, aby Pán osvobodil vás a vaše bratrství.
Modleme se za svobodu všech mužů v exodu, stejně tak, jako se oni modlí za vás.
Ve jménu Otce i Syna i Ducha svatého … Otče náš… Ve jménu Otce i Syna i Ducha svatého … Amen.

### Čtení na den

**Exodus 17,1-7**

> <sup>1</sup>Celá pospolitost synů Izraele táhla z pouště Sínu od stanoviště ke stanovišti podle Hospodinova rozkazu. Utábořili se v Refídimu, ale lid neměl vodu k pití.
> <sup>2</sup>Tu se lid dostal do sváru s Mojžíšem a naléhali: „Dejte nám vodu, chceme pít!“ Mojžíš se jich zeptal: „Proč se se mnou přete? Proč pokoušíte Hospodina?“
> <sup>3</sup>Lid tam žíznil po vodě a reptal proti Mojžíšovi. Vyčítali: „Proto jsi nás vyvedl z Egypta, abys nás, naše syny a stáda umořil žízní?“
> <sup>4</sup>Mojžíš úpěl k Hospodinu: „Jak se mám vůči tomuto lidu zachovat? Taktak že mě neukamenují.“
> <sup>5</sup>Hospodin Mojžíšovi řekl: „Vyjdi před lid. Vezmi s sebou některé z izraelských starších. Také hůl, kterou jsi udeřil do Nilu, si vezmi do ruky a jdi.
> <sup>6</sup>Já tam budu stát před tebou na skále na Chorébu. Udeříš do skály a vyjde z ní voda, aby lid mohl pít.“ Mojžíš to udělal před očima izraelských starších.
> <sup>7</sup>To místo pojmenoval Massa a Meriba (to je Pokušení a Svár) podle sváru Izraelců a proto, že pokoušeli Hospodina pochybováním: „Je mezi námi Hospodin, nebo není?“

### Reflexe

“Je mezi námi Hospodin, nebo není?“ Dnes se i nadále ptáme stejnou otázkou, právě jako se jí ptali lidé po celá staletí.

Tak často žijeme způsobem, jako by Bůh neexistoval. Zřídka rozjímáme Jeho přítomnost nebo moudrost, málokdy Jej
vezmeme v potaz nebo děkujeme a chválíme Jej za všechny milosti v našem životě. Poté, když něco dopadne špatně, je
až příliš jednoduché obviňovat Boha a se spravedlivým rozhořčením Jej zatratit kvůli tomu, že nevnímáme Jeho
přítomnost nebo činnost.

Dnes dojdou Izraelci tak daleko, že zkoušejí Boha, kladou na Něj nároky a jsou jen kousek toho, aby Ho prokleli za
jejich neštěstí. Aby jim prokázal svou péči a prozřetelnost, přikazuje Mojžíšovi, aby udeřil do skály Áronovou holí. Při
tom se ze skály vyleje voda. Bůh nás obdaroval stejným zázrakem. Když Ježíš Kristus visel na kříži, jeden z vojáků ho
kopím „udeřil“, probodl bok, a okamžitě vyšla krev a voda. Kristus je ona skála, ze které se nám vylila voda a krev.
Bůh je laskavý dárce. „Je mezi námi Hospodin, nebo není?“ Odpověď zní ano. Není jen mezi námi, je v nás.

Na rozdíl od Izraelitů máme my, pokřtění křesťané, v sobě Ducha Krista, který v nás doslova přebývá. Vše, co
potřebujeme, nám již bylo dáno. Kristus jasně říká: „Kdo věří ve mne, ‚proudy živé vody poplynou z jeho nitra,‘ jak
praví Písmo,“ (J 7,38). Máte žízeň? Duch Krista z vás prýští. Napijte se dnes z vody, která dává život, a začněte z ní
žít. Popovídejte si dnes s Pánem o tom, jak se k ní dostat, a jak pít a žít z této vody.
