## Den 74 - PRIORITY A MODLY

### Úkony (ukazatelé cesty)

1. Vzdejte se kontroly
1. Tak jako mnoho Izraelitů ztrácelo trpělivost s Mojžíšem, když byl 40 dní na vrcholu hory Sinaj, tak i vy možná ztrácíte trpělivost s Exodem. Možná ztrácíte trpělivost v modlitbě (možná k vám Pán právě nemluví), s nepohodlností asketických disciplín, nebo s vašimi bratry. Přes to všechno právě tyto tři věci vás přivedly až sem, do 11. týdne. Buďte trpěliví, důvěřujte a odevzdejte kontrolu Pánu. Bůh vám dá vysvobození, které hledáte.
1. Vzpomeňte si na své proč
1. Pravděpodobně jste již začali vidět naplnění svého proč. Možná trávíte více času se svou ženou, dětmi, farností, s Pánem. Držte se svého proč. Stále jste na cestě.
1. Dobře se potřetí vyzpovídejte
1. Tři svátosti smíření vám možná připadají jako mnoho během jediného exodu. Přesto však biskupové radí, abychom ke zpovědi chodili nejlépe jednou za měsíc, a tak tři zpovědi za 90 dní je docela akorát. Nenechte sebe či své hříchy překazit vaši cestu ke svobodě. Dobře se tento týden vyzpovídejte.
1. Rozdávejte/sdílejte radost
1. Jestli se vám tento týden podařilo pěstovat radost skrze vděčnost a naději, šiřte ji dál ve svém bratrstvu. Je možné, že ne všichni vaši bratři jsou na stejné úrovni radosti. Pomozte jim pěstovat vděčnost a naději. Sdílejte s nimi tento týden radost.

#### Modlitba

Modlete se, aby Pán osvobodil vás a vaše bratrství.
Modleme se za svobodu všech mužů v exodu, stejně tak, jako se oni modlí za vás.
Ve jménu Otce i Syna i Ducha svatého … Otče náš… Ve jménu Otce i Syna i Ducha svatého … Amen.

### Čtení na den

**Exodus 32,7-20**

> <sup>7</sup>I promluvil Hospodin k Mojžíšovi: „Sestup dolů. Tvůj lid, který jsi vyvedl z egyptské země, se vrhá do zkázy.
> <sup>8</sup>Brzy uhnuli z cesty, kterou jsem jim přikázal. Odlili si sochu býčka a klanějí se mu, obětují mu a říkají: ‚To je tvůj bůh, Izraeli, který tě vyvedl z egyptské země.‘“
> <sup>9</sup>Hospodin dále Mojžíšovi řekl: „Viděl jsem tento lid, je to lid tvrdé šíje.
> <sup>10</sup>Teď mě nech, ať proti nim vzplane můj hněv a skoncuji s nimi; z tebe však udělám veliký národ.“
> <sup>11</sup>Mojžíš však prosil Hospodina, svého Boha, o shovívavost: „Hospodine, proč plane tvůj hněv proti tvému lidu, který jsi vyvedl velikou silou a pevnou rukou z egyptské země?
> <sup>12</sup>Proč mají Egypťané říkat: ‚Vyvedl je se zlým úmyslem, aby je v horách povraždil a nadobro je smetl z povrchu země.‘ Upusť od svého planoucího hněvu. Dej se pohnout k lítosti nad zlem, jež proti svému lidu zamýšlíš.
> <sup>13</sup>Rozpomeň se na Abrahama, na Izáka a na Izraele, své služebníky, kterým jsi sám při sobě přísahal a vyhlásil: Rozmnožím vaše potomstvo jako nebeské hvězdy a celou tuto zemi, jak jsem řekl, dám vašemu potomstvu, aby ji navěky mělo v dědictví.“
> <sup>14</sup>A Hospodin se dal pohnout k lítosti nad zlem, o němž mluvil, že je dopustí na svůj lid.
> <sup>15</sup>Mojžíš se obrátil a sestupoval z hory s dvěma deskami svědectví v ruce. Desky byly psány po obou stranách, byly popsané po líci i po rubu.
> <sup>16</sup>Ty desky byly dílo Boží, i písmo vyryté na deskách bylo Boží.
> <sup>17</sup>Tu Jozue uslyšel, jak lid hlučí, a řekl Mojžíšovi: „V táboře je válečný ryk.“
> <sup>18</sup>Ale on odvětil: „To nezní zpěvy vítězů, to nezní zpěvy poražených, já slyším halas rozpustilých písní.“
> <sup>19</sup>Když se Mojžíš přiblížil k táboru a uviděl býčka a křepčení, vzplanul hněvem, odhodil desky a pod horou je roztříštil.
> <sup>20</sup>Pak vzal býčka, kterého udělali, spálil jej ohněm, rozemlel na prach, nasypal do vody a dal Izraelcům pít.

### Reflexe

Dnes Bůh mluví tak, jako by byl připraven utnout ruku, která svádí tělo k hříchu (Mt 18,8). Podívejte se, jak Bůh a Mojžíš mluví o
Izraelitech. Bůh říká Mojžíšovi: „Sestup dolů, protože tvůj lid, který jsi vyvedl z Egypta…“ Mojžíš odpovídá: „Proč plane tvůj
hněv proti tvému národu, který jsi vyvedl z egyptské země?“ Mojžíš vrací vlastnictví neposlušných Izraelitů Bohu. Potom Boha
žádá o věrnost tím, že Mu připomene Jeho smlouvu s Abrahamem, Izákem a Izraelem.

Účelem této diskuze není, aby Bůh změnil svůj názor, ale aby si Mojžíš připomenul moc Boží věrnosti k Jeho lidu smlouvy. Když
Mojžíš objeví zlaté tele uprostřed jeho lidu, zničí jej, stejně jako Hospodin zničil falešné modly deseti egyptskými ranami. Navrch
ještě Mojžíš ukazuje synům Izraele marnost jejich model, když je donutí vypít prach ze zlatého telete. Tato odporná skutečnost je
jen odrazem prázdné modloslužby, které se účastnili.

Jste-li věrní disciplínám Exodu 90, světské klapky vám právě padají z očí. Stále jste pokoušeni ďáblem k otroctví ve vašich
oblíbených činnostech, ale jste nyní víc než kdy předtím schopnější vidět v nich nižší prioritu. Jakou prioritu těmto věcem dáte ve
Dni 91? Rozmýšlejte nad tím, jaké konkrétní věci a činnosti to jsou, a rozhodněte se, jestli byste se jich měli nadobro úplně vzdát,
nebo je jednoduše postavit na žebříček pod Boha a rodinu. Modlářství musí být vymíceno. Dobrým koníčkům ale může být
ponechána určitý stupeň priority. Sebeovládání je klíč. Bez něj se váš koníček může stát znovu modlou, stejně jako jím byl před
tímto duchovním cvičením. Nesmíme nechat otroctví připlazit se zpátky, aby nás odvádělo od naší rodiny a od Boha.

Tento čas abstinence je nejlepší dobou pro naplánování Dne 91. Příliš pozdě bude plánovat jej v 90. dni. Popovídejte si s Pánem
dnes konkrétně o vašich oblíbených věcech. Navrhněte plán a konkrétně ho s Ním proberte. Nechte Pána, aby vedl diskuzi, a poté
sepište konkrétní závěry o tom, jakým věcem dáte přednost a jaké úplně vyškrtnete. Tyto sepsané závěry vás budou hnát
k zopdovědnosti k Božímu plánu vaší svobody ve Dni 91.
