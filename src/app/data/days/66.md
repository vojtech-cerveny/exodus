## Den 66 - VYVOLENÝ

### Úkony (ukazatelé cesty)

1. Zkontaktujte svou kotvu
1. Po týdnech vykonávání nočního zkoumání dne (examen) jste začali dobře poznávat sami sebe. Jste v pokušení podvádět, přeskočit rozjímání, vyhnout se času s Bohem v modlitbě nebo dokonce zcela se obrátit zpět k otroctví? Zkontaktujte svou kotvu. Proto tu je. I když jste s ním již dnes mluvili, pokud jste v obavách, že byste mohli padnout, znovu mu dejte vědět. Je mnohem lepší v čase pokušení svou kotvu zkontaktovat, než padnout a muset vysvětlovat celému bratrstvu, proč jste v té době své kotvě nedali vědět.
1. Držte se disciplín
1. Praxe askeze se stala všední a ztratila půvab, ale svoboda ne. Teď je ten čas, kdy se svaly vašich ctností opravdu zesilují. Vaše snaha, nebo její nedostatek, bude 91. dne vám i vašemu bratrstvu jasná. Budujte ctnosti. Držte se disciplín.
1. Stále se spoléhejte na Pána
1. Dovedl vás až sem. Povede vás i dál, až do země zaslíbené. Jestli jste si začínali myslet, že jste tuto práci dokázali sami, možná vám ukáže, čeho jste schopni bez Něj. To znamená – možná vám dovolí, abyste se vrátili zpět do Egypta. Zůstaňte na úpatí hory Sinaj. Stále se spoléhejte na Pána.

#### Modlitba

Modlete se, aby Pán osvobodil vás a vaše bratrství.
Modleme se za svobodu všech mužů v exodu, stejně tak, jako se oni modlí za vás.
Ve jménu Otce i Syna i Ducha svatého … Otče náš… Ve jménu Otce i Syna i Ducha svatého … Amen.

### Čtení na den

**Exodus 28,1-4,36-38**

> <sup>1</sup>Přikaž, aby předstoupil tvůj bratr Áron a s ním jeho synové z řad Izraelců, aby mi sloužili jako kněží: Áron a Áronovi synové Nádab, Abíhú, Eleazar a Ítamar.
> <sup>2</sup>Uděláš pro svého bratra Árona svaté roucho k slávě a ozdobě.
> <sup>3</sup>Promluvíš se všemi dovednými řemeslníky, které jsem naplnil duchem moudrosti; ti zhotoví Áronovi roucho, aby byl posvěcen a mohl mi sloužit jako kněz.
> <sup>4</sup>Toto budou roucha, která udělají: náprsník a nárameník, říza a tkaná suknice, turban a šerpa; taková svatá roucha udělají tvému bratru Áronovi a jeho synům, aby mi sloužili jako kněží.

> <sup>36</sup>Zhotovíš také květ z čistého zlata a vyryješ na něj, jako se vyrývá pečeť: ,Svatý Hospodinu‘.
> <sup>37</sup>Připevníš jej purpurově fialovou šňůrkou na turban; bude vpředu na turbanu.
> <sup>38</sup>Bude na Áronově čele. Áron bude odpovědný za nepravost při přinášení svatých věcí, které Izraelci oddělí jako svaté, za všechny jejich svaté dary. Květ bude na jeho čele trvale, aby nalezli zalíbení před Hospodinem.

### Reflexe

Dnes čteme o vyvolení Árona být knězem, svatým Hospodinu. Vy jste také byli vyvoleni být svatými Pánu, a to skrze
svátost křtu, biřmování a Eucharistie. Pokaždé, když jste se v průběhu posledních dvou měsíců praktikovali skutky
modlitby, askeze a bratrství, jste se rozhodli vystoupit z běžného života do svátostné skutečnosti, která vám byla dána.
Těmito třemi druhy činů jste vyznali svou identitu, být svatými Hospodinu, a svolili jste ke svému vyvolení.

Teď už dobře víte, že žít takovým způsobem je poměrně velkou výzvou. Být vyvoleni, snažit se o svatost, denně se
modlit, podstupovat askezi a bratrství – to vše vyžaduje nezměrné úsilí. Mnoho mužů Exodu zjistilo, že je jednodušší
žít svatě pro Pána v průběhu Exodu 90 než mimo něj. Proč? Zaprvé proto, že je Exodus 90 pojmenovaným vrcholem
hory s jasnými výzvami, které můžete vědomě zdolávat. Zadruhé, vaše bratrstvo tvoří oddanou skupinu mužů, kteří vás
nahoru potáhnou. Až pro příliš mnoho mužů minulých Exodů tyto dva aspekty s devadesátým dnem pominuly. To však
nemusí být případ vás a vašich bratrů.

Po tak namáhavém duchovním cvičení by bylo urážkou lidské identity „svatých pro Hospodina“ upadnout do
pohodlného křesťanství. Bratrstvo musí dělat po skončení Exodu 90 víc, než jen sedět a klábosit o světě. To je něco
k zamyšlení. Jak bude vypadat vaše bratrstvo v 91. dnu?

V tuto chvíli se na to ještě nemusíte příliš soustředit. Uděláte lépe, když budete se třemi dalšími týdny před sebou stále
pozornost upínat ke svému exodu. Teď už je ale vhodná doba se svými bratry mluvit o životě po Exodu. Tak daleko
byste se bez modlitby, askeze a bratrství nedostali. Život po Exodu bude požehnaný, pokud tyto tři dary udržíte naživu.

Kristus touží, abyste zůstali vyvolení, svatí Hospodinu. Nebude vás však nutit. Je to vaše každodenní volba. Žijete svůj
život jako vyvolení? Jak dnes můžete své vyvolení prožít hlouběji? Poproste Pána, aby vám pomohl odpovědět na tuto
otázku.
