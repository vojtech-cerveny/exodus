## Den 37 - VDĚČNOST PŘINÁŠÍ HOJNOU RADOST

### Úkony (ukazatelé cesty)

1. Udělejte si čas na dobrou zpověď
1. Pokud jste naposledy byli u zpovědi na začátku vašeho exodu nebo předtím, než začal, pak je toto ideální čas vrátit se zpět. Hřích „zraňuje a oslabuje samotného hříšníka, jakož i jeho vztahy k Bohu a k bližnímu“ (KKC 1459). Proto hřích, a co je důležitější – účinek hříchu – je přímo v protikladu s cíly Exodu 90. Vyhledejte, kdy se ve vaší farnosti zpovídá, a udělejte si čas na přijetí milostí, které vám Bůh chce dát vprostřed tohoto exodu.
1. Držte se reflexí
1. Zůstaňte na této cestě v jednotě se svýmy bratry. Nepodvádějte sebe sama v tomto exodu. Držte se denních reflexí.
1. Vstupte do Slova
1. Kristus je ono Slovo, které čtete ve vašich reflexích Písma každý den. Nečtěte pouze slova, vstupte do Slova. To Slovo žije. Je to člověk a můžete s ním hovořit. Člověk, který mluví přímo k vám. Vstupte do Slova každý den nasloucháním, co vám ve vaší životní situaci chce Pán říci.

#### Modlitba

Modlete se, aby Pán osvobodil vás a vaše bratrství.
Modleme se za svobodu všech mužů v exodu, stejně tak, jako se oni modlí za vás.
Ve jménu Otce i Syna i Ducha svatého … Otče náš… Ve jménu Otce i Syna i Ducha svatého … Amen.

### Čtení na den

**Exodus 15,1-21**

> <sup>1</sup>Tehdy zpíval Mojžíš a synové Izraele Hospodinu tuto píseň. Vyznávali: „Hospodinu chci zpívat, neboť se slavně vyvýšil, smetl do moře koně i s jezdcem.
> <sup>2</sup>Hospodin je má záštita a píseň, stal se mou spásou. On je můj Bůh, a já ho velebím, Bůh mého otce, a já ho vyvyšuji.
> <sup>3</sup>Hospodin je bojovný rek; Hospodin je jeho jméno.
> <sup>4</sup>Vozy faraónovy i jeho vojsko svrhl v moře, v moři Rákosovém utonul výkvět jeho vozatajstva.
> <sup>5</sup>Tůně propastné je zavalily, klesli do hlubin jak kámen.
> <sup>6</sup>Tvá pravice, Hospodine, velkolepá v síle, tvá pravice, Hospodine, zdrtí nepřítele.
> <sup>7</sup>Nesmírně vyvýšen rozmetáš útočníky, vysíláš své rozhorlení, jako oheň strniště je pozře.
> <sup>8</sup>Dechem tvého chřípí počaly se kupit vody, příboje zůstaly stát jako hráze, sesedly se tůně propastné v klín moře.
> <sup>9</sup>Nepřítel si řekl: ‚Pustím se za nimi, doženu je, rozdělím kořist, ukojím jimi svou duši, meč vytasím, podrobí si je má ruka.‘
> <sup>10</sup>Zadul jsi svým dechem a moře je zavalilo, potopili se jak olovo v nesmírných vodách.
> <sup>11</sup>Kdo je mezi bohy jako ty, Hospodine? Kdo je jako ty, tak velkolepý ve svatosti, hrozný v chvályhodných skutcích, konající divy?
> <sup>12</sup>Vztáhl jsi pravici a země je pohltila.
> <sup>13</sup>Svým milosrdenstvím jsi vedl tento lid, který jsi vykoupil, provázel jsi jej svou mocí ke své svaté nivě.
> <sup>14</sup>Uslyšely o tom národy a zmocnil se jich neklid, bolest sevřela obyvatele Pelišteje.
> <sup>15</sup>Tehdy se zhrozili edómští pohlaváři, moábské vůdce zachvátilo chvění, všichni obyvatelé Kenaanu propadli zmatku.
> <sup>16</sup>Padla na ně hrůza a strach; pro velikost tvé paže zmlknou jako kámen, dokud, Hospodine, neprojde tvůj lid, dokud neprojde ten lid, který sis získal.
> <sup>17</sup>Přivedeš a zasadíš je na hoře svého dědictví, kde jsi, Hospodine, připravil své sídlo k přebývání, kde tvé ruce, Panovníku, svatyni si přichystaly.
> <sup>18</sup>Hospodin kraluje navěky a navždy.“
> <sup>19</sup>Když totiž faraónovi koně s jeho vozy a jízdou vešli do moře, Hospodin na ně obrátil mořské vody. Ale Izraelci šli po suchu prostředkem moře.
> <sup>20</sup>Tu vzala prorokyně Mirjam, sestra Áronova, do ruky bubínek a všechny ženy vyšly za ní s bubínky v tanečním reji.
> <sup>21</sup>A Mirjam střídavě s muži prozpěvovala: „Zpívejte Hospodinu, neboť se slavně vyvýšil, smetl do moře koně i s jezdcem.“

### Reflexe

Konečně, po tak dlouhém konfliktu, byl izraelský lid vykoupen z vazeb fyzického otroctví. Ohromeni radostí propukají Mojžíš i
prorokyně Mirjam ve zpěv. Zpívají novou píseň. Vidíme to v celém Starém Zákoně, a dokonce i v knize Zjevení, následující
Kristovo vítězství na kříži: „A zpívali novou píseň: ‚Jsi hoden přijmout tu knihu a rozlomit její pečetě…‘“ (Zjev 5,9).

Zde v Exodu Mojžíš zpívá: „Kdo kromě Pána mi přinese vysvobození?“ Bůh vysvobodil svůj lid z fyzické nadvlády a vlivu mnoha
bohů Egypta. Když dnes oslavujeme něco tak pomíjivého jako sportovní mistrovství, o co víc bychom měli oslavovat něco tak
velkého a trvalého, jako je křestní svobodaTo je věčné vítězství, které stojí za to slavit.

Buďte člověkem vděčnosti. Udělejte si chvilku času, abyste poděkovali Pánu za to, že vás dovedl až sem. Poděkujte mu za dar vaší
rodiny. Poděkujte Pánu za touhu být lepším člověkem. Poděkujte Pánu za to, že můžete dýchat. Nehledě na všechno, na co si
stěžujeme, toho máme mnohem víc, za co můžeme být vděční. Zaspívejte dnes Bohu novou píseň. Naučte se s Mojžíšem a
Izraelity být člověkem vděčnosti. Neboť v životě vděčnosti najdete velkou svobodu a hojnou radost.
