## Den 32 - EUCHARISTIE A JEDNOTA

### Úkony (ukazatelé cesty)

1. Vzdejte se kontroly
1. Je dobré reflektovat, jaké disciplíny jste pokoušeni změnit a kde v tomto duchovním cvičení jste pokoušeni podvádět. Předneste tyto věci Bohu ve vaší dnešní svaté hodině. Přenechte kontrolu Jemu.
1. Zkontaktujte svou kotvu
1. Už jste dnes spolu komunikovali? Byli jste v kontaktu tento týden? Pokud jste se svou kotvou dnes ještě nemluvili, teď je dobrý čas tak učinit. Počítá s vámi. Potřebuje vás. Pokud povolíte a on spadne, bude to bolestný pád, tak je to jednoduché.
1. Znovu si připomeňte své proč
1. To je důležitý smysl Exodu. Lidé, které milujete (manželka, farnost, přátelé, děti), dychtivě touží po vašem osvobození. Stejně jako Izraelité nesmíte spouštět svůj zrak z Boha, když vstupujete do pouště k dosáhnutí svobody, o kterou usilujete. Pouze Bůh vám dokáže dát takové vysvobození.
1. Zvažte přečtení Průvodce terénem
1. Pokud jste si stále nenašli čas na jeho přečtení, nyní si ho udělejte. Průvodce terénem rámcuje celou zkušenost Exodu 90 a pomáhá pochopit důvod každé části tohoto duchovního cvičení. (Nejdůležitější části jsou Začněte zde: co je vaše proč; Pilíře Exodu 90, a pro ženaté muže, Muž Exodu a jeho manželka.)

#### Modlitba

Modlete se, aby Pán osvobodil vás a vaše bratrství.
Modleme se za svobodu všech mužů v exodu, stejně tak, jako se oni modlí za vás.
Ve jménu Otce i Syna i Ducha svatého … Otče náš… Ve jménu Otce i Syna i Ducha svatého … Amen.

### Čtení na den

**Exodus 12,43-51**

> <sup>43</sup>Hospodin řekl Mojžíšovi a Áronovi: „Toto je nařízení o hodu beránka: Nebude z něho jíst žádný cizinec.
> <sup>44</sup>Ale bude jej jíst každý služebník koupený za stříbro, bude-li obřezán.
> <sup>45</sup>Přistěhovalec ani nádeník jej jíst nebude.
> <sup>46</sup>Musí být sněden v témž domě. Z jeho masa nevyneseš nic z domu; žádnou jeho kost nezlámete.
> <sup>47</sup>Tak to bude dělat celá izraelská pospolitost.
> <sup>48</sup>Jestliže by u tebe pobýval host a chtěl by připravit Hospodinu hod beránka, nechť je u něho obřezán každý mužského pohlaví a potom bude smět přistoupit a tak učinit a bude jako domorodec v zemi. Ale žádný neobřezanec jej jíst nebude.
> <sup>49</sup>Stejný řád bude platit pro domorodce i pro hosta, který bude pobývat mezi vámi.“
> <sup>50</sup>Všichni Izraelci učinili přesně tak, jak Hospodin Mojžíšovi a Áronovi přikázal.
> <sup>51</sup>Právě v ten den vyvedl Hospodin Izraelce seřazené po oddílech z egyptské země.

### Reflexe

Při velikonoční večeři byl obětován bezvadný beránek. Tato oběť předznamenala bohoslužbu oběti, kde se Kristus,
neposkvrněný beránek, stal velikonoční obětí. V Exodu Bůh přikázal, aby se žádný cizinec Paschy neúčastnil, protože
by tím narušoval jednotu. Přesto nebyl cizinec vyloužen bez naděje na začlenění. Cizinec, který se chtěl spoluúčastnit
Paschy, musel učinit to, co všichni členové již učinili pro vstup do izraelské komunity: musel být obřezán. Pokud se tak
rozhodl, pak se stal členem společenství a byl přijat k účasti na Pesachu.

Tato překážka obřízky učinila rozhodnutí stát se součástí společenství poměrně vážným. Žádný dospělý muž jen tak z
nedělního rozmaru nedovolí, aby se nůž přiblížil jeho genitáliím. Můž, který byl rozhodnut se nechat obřezat, si zvolil
být plnohodnotným a aktivním účastníkem společenství. Zvolil si věrnost tomuto tělu.

Stejně tak Církev nedovolí nekatolíkům přijímat svaté přijímání z nedělního rozmaru. Církev však chce, aby měli
všichni lidé možnost přijmout svaté přijímání. Jako cizinci mezi Izraelity, stejně nemusí být nekatolíci navždy
vyloučeni z přijímání Eucharistie. Aby však mohli být přijati, musí udělat to, co se žádá po všech katolících ve
společenství: veřejně vyznat víru Církve, být pokřtěni, zpytovat svědomí, postit se, chodit na mše svaté, a přijímat
Eucharistii. Ve skutečnosti je každý zván ke svatému přijímání, ale všichni jsme povinni přijmout tuto svátost
zaslouženě a s věrností. Jste zavázáni k přijetí, nebo berete své členství v církevní komunitě za samozřejmost?
