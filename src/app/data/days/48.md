## Den 48 - SCHOPEN VĚTŠÍ LÁSKY

### Úkony (ukazatelé cesty)

1. Ctěte svou svatou hodinu
1. Mnoho věcí vám chce Bůh sdělit. Touží s vámi sdílet Jeho samého. Dávejte mu stále denně čas v modlitbě. Nacházet výmluvy a říkat, že není hodný našeho času, znamená urážet samotného Boha. Zcela nás miluje a zaslouží si od nás mnohem víc než pouhé výmluvy.
1. Běžte ke zdroji
1. „Eucharistie je zdrojem a vrcholem celého křesťanského života,“ (KKC 1324). Jak se vám vedlo v docházení na jednu další mši svatou během týdne? Pokud jste Ježíše Krista v Eucharistii nepotkávali jednou do týdně častěji, zeptejte se sami sebe, proč. Bůh sám dává vysvobození. Udělejte si dnes čas ve svém týdenním rozvrhu k navštívení další mše.
1. Přistupujte k vašemu nočnímu examen zodpovědně
1. Pokud se vám vedlo praktikovat noční examen (zkoumání dne), uvidíte ve svém životě svobodu a úspěch, kterým vás Bůh obdařil. Pokud jste své noční examen nepraktikovali, váš osobní úspěch 91. dne vypadá bledě. Začněte zkoumat svůj den každou noc a důkladně. (Vysvětlení, jak dělat noční examen, můžete nalézt v Průvodci terénem.)
1. Zůstaňte radostní
1. Minulý týden vás Hospodin vysvobodil z Egypta cestou Rudého moře. Tento týden se nacházíte uprostřed devadesátidenní cesty. Můžete děkovat za mnoho. Můžete mít z mnoha věcí radost. Žijte v této radosti, takže i ostatní uvidí a přijdou na to, že Bůh aktivně dává lidem vysvobození.

#### Modlitba

Modlete se, aby Pán osvobodil vás a vaše bratrství.
Modleme se za svobodu všech mužů v exodu, stejně tak, jako se oni modlí za vás.
Ve jménu Otce i Syna i Ducha svatého … Otče náš… Ve jménu Otce i Syna i Ducha svatého … Amen.

### Čtení na den

**Exodus 20,18-26**

> <sup>18</sup>Všechen lid pozoroval hřmění a blýskání, zvuk polnice a kouřící se horu. Lid to pozoroval, chvěl se a zůstal stát opodál.
> <sup>19</sup>Řekli Mojžíšovi: „Mluv s námi ty a budeme poslouchat. Bůh ať s námi nemluví, abychom nezemřeli.“
> <sup>20</sup>Mojžíš lidu odpověděl: „Nebojte se! Bůh přišel proto, aby vás vyzkoušel, aby bylo zřejmé, že se ho budete bát a přestanete hřešit.“
> <sup>21</sup>Lid zůstal stát opodál a Mojžíš přistoupil k mračnu, v němž byl Bůh.
> <sup>22</sup>Hospodin řekl Mojžíšovi: „Toto řekneš synům Izraele: Viděli jste, že jsem s vámi mluvil z nebe.
> <sup>23</sup>Neuděláte si mé zpodobení, neuděláte si bohy stříbrné ani zlaté.
> <sup>24</sup>Uděláš mi oltář z hlíny a budeš na něm obětovat ze svého bravu a skotu své oběti zápalné i pokojné. Na každém místě, kde určím, aby se připomínalo mé jméno, přijdu k tobě a požehnám ti.
> <sup>25</sup>Jestliže mi budeš dělat oltář z kamenů, neotesávej je; kdybys je opracoval dlátem, znesvětil bys je.
> <sup>26</sup>Nebudeš vystupovat k mému oltáři po stupních, abys u něho neodkrýval svou nahotu.“

### Reflexe

Čtěte dnes Písmo pozorně: „Bůh přišel proto, aby vás vyzkoušel, aby bylo zřejmé, že se ho budete bát a přestanete hřešit.“ Proč
Hospodin přišel, aby mluvil s Mojžíšem na hoře Sinaj? Proč je zde hřmění, blýskání, zvuk polnice, kouř z hory, a dlouhý seznam
zákonů, které začínají dneškem? Protože Hospodin chce, aby Jeho lid žil správně. Chce, aby lidé žili svobodni od hříchu. Chce, aby
Ho milovali tolik, jak jsou schopni.

Čím více víme o někom jiném, tím lépe ho můžeme milovat. Čím častěji se Izraelité setkávají s Bohem v jejich nepřízni, tím Ho více
poznávají. Z toho vyplývá, že schopnost Izraelitů milovat Boha se zvyšuje s každým setkáním. Hospodin proto volá Izraelity k takové
úrovni lásky, které jsou schopni. To je vidět v dnešním čtení, kde Bůh připomíná svému lidu: „Viděli jste, že jsem s vámi mluvil z
nebe. Neuděláte si mé zpodobení, neuděláte si bohy stříbrné ani zlaté.“ Stejná myšlenka znalosti a lásky platí i pro náš vztah k Bohu.

Během svého života se o Pánu dozvídáte víc a víc. Co jste se dozvěděli formovalo způsob, jakým jste schopni milovat Boha. Tím,
co jste se dozvěděli o Ježíši Kristu, jste mohli milovat Boha Syna. To, co jste se naučili o Eucharistii, vás zase přimělo k tomu, abyste
mohli pokleknout před Synem přítomným v chlebu a vínu. Díky tomu, co jste se naučili o mystickém Kristově těle, jste zase mohli
volat k Synu skrze členy jeho Těla, společenství svatých. S tímto požehnáním přichází zodpovědnost. Čím více víme, čeho jsme více
schopni, tím víc budeme odpovědní.

Pro příklad – pokud člověk ví, že neděle je dnem svatým, určeným Bohu, potom je odpovědný za to, že podle toho bude žít. Muž
(hlava rodiny), který to ví a bere svou rodinu v neděli na mši svatou a poté ji učí slavit památku tohoto svátku, dobře prokazuje svou
lásku k Bohu. Na druhou stranu ten, kdo nedává mši na první místo a místo toho vezme svou rodinu v neděli do kempu, obchodu
nebo na sportovní utkání, zdaleka nedosahuje své schopnosti milovat HospodinaVe skutečnosti dokonce ani dost nemiluje svou
rodinu, protože je odděluje od pramene lásky (Boha) v den, který byl učiněn pouze k službě Jemu.

Během vaší dnešní kontemplace přemýšlejte nad svou vlastní schopností milovat Pána. Zeptejte se sami sebe, jestli milujete
Hospodina tak, jak jste schopní. Pak s Ním pohovořte. Zeptejte se Ho, jak Jej můžete lépe milovat. Sepište si závěry tohoto rozhovoru
a rozhodněte se milovat Pána, jak nejvíce jste schopni.
