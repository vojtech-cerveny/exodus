## Den 56 - OČISTIT SVÉ „PROČ“

### Týdenní aktivity (ukazatelé cesty)

1. Stále prahněte po svobodě (mějte stále touhu po vaší svobodě)
1. Satan si nepřeje, abyste prahli po svobodě. Raději by byl, kdybyste toužili po pohodlí a upadli zpět do otroctví. Po tisíciletí se Satan snažil přesvědčit Boží lid, že Mojžíšovy zákony nám upírají svobodu nebo štěstí. Ať váš anděl strážný řekne Satanovi, že na tento jeho starý trik už neskočíte. Budete-li dodržovat Boží zákony, Boží zákony vás zanechají ve svobodě. Držte se plánu a zůstanete svobodní.
1. Držte se disciplín
1. Věrně dodržované disciplíny se staly jednoduššími. Disciplíny, u kterých jste podváděli, nebo si je zlehčovali, zůstaly náročné a dráždivé. Nyní na začátku postu je čas zdvojnásobit svoje úsilí. Jestliže se vám dařilo, udržte si to. Pokud jste podváděli, řekněte o tom své kotvě a svému bratrstvu. Rozhodněte se vykonávat všechny disciplíny s láskou k Pánu a čistší touhou po svobodě.
1. Víte, kde je vaše kotva
1. Je zlomený a ztracený v poušti sledování sportů, sociálních sítí, nebo se opírá o jídlo a pití? Nalezněte jej a v lásce si s ním promluvte. Přiveďte ho zpátky. Dodržujte s ním denní komunikaci. Teď je ta pravá chvíle se s ním zkontaktovat. Bez ohledu na to, jak brzy ráno nebo pozdě večer je, napište mu. Čte-li svá rozjímání, pochopí to.

#### Modlitba

Modlete se, aby Pán osvobodil vás a vaše bratrství.
Modleme se za svobodu všech mužů v exodu, stejně tak, jako se oni modlí za vás.
Ve jménu Otce i Syna i Ducha svatého … Otče náš… Ve jménu Otce i Syna i Ducha svatého … Amen.

### Čtení na den

**Exodus 24,12-18**

> <sup>12</sup>Hospodin řekl Mojžíšovi: „Vystup ke mně na horu a pobuď tam. Dám ti kamenné desky – zákon a přikázání, které jsem napsal, abys jim vyučoval.“
> <sup>13</sup>I povstal Mojžíš a Jozue, který mu přisluhoval, a Mojžíš vystoupil na Boží horu.
> <sup>14</sup>Starším řekl: „Zůstaňte zde, dokud se k vám nevrátíme. Budou tu s vámi Áron a Chúr. Kdo něco má, ať se obrací na ně.“
> <sup>15</sup>Mojžíš tedy vystoupil na horu a horu přikryl oblak.
> <sup>16</sup>A Hospodinova sláva přebývala na hoře Sínaji a oblak ji přikrýval po šest dní. Sedmého dne zavolal Hospodin na Mojžíše zprostřed oblaku.
> <sup>17</sup>Hospodinova sláva se jevila pohledu Izraelců jako stravující oheň na vrcholku hory.
> <sup>18</sup>Mojžíš vstoupil doprostřed oblaku. Vystoupil na horu a byl na hoře čtyřicet dní a čtyřicet nocí.

### Reflexe

V reakci na dnešní čtení z Písma říká svatý Jak Zlatoústý: „Podívejte se na příklady dobrého chování během
půstu. Mojžíš poté, co se postil po čtyřicet dní, byl schopný přijmout desky Zákona.“ Stejně jako pro
Mojžíše, i pro nás je připravena odměna za náš půst, dar od Pána. Zůstatně pozorní, běžte se svými bratry
závod tak, abyste získali cenu (1 Kor 9,24). Vytrvejte, abyste po tomto čase očisty byli schopni vaši mysl,
tělo a duši nechat ovládnout Božím zákonem.

Proč jste zde a následujete tento očistný plán k Bohu? Máte napsané své „proč“, ale co všechna ta nepsaná,
podvědomá „proč“, které s sebou vláčíte? Co bylo vlastně důvodem pro vstup do tohoto duchovního cvičení?
Bylo to ze sobeckých důvodů? Bylo to proto, že vás k tomu někdo donutil? Bylo to proto, že máte rádi velké
výzvy? Bylo to kvůli vaší pýše? Vaše důvody by již měly být očištěny. Vaše důvody by měly více souznít
s tím, který jste si na začátku napsali. Uvědomte si s vděčností k Bohu toto očištění, a tuto vděčnost pak
použijte k pohonu vpřed.
