## Den 61 - JEDNOTA: JEDNO TĚLO, JEDNA CÍRKEV

### Úkony (ukazatelé cesty)

1. Držte se pravidelného cvičení
1. Protože Bůh považuje naše těla za důstojný příbytek, musíme je mít v řádné úctě. Starejte se o svůj chrám. Posilujte ho. Udržujte jej aktivní a vždy v dobrém stavu, aby mohl dobře sloužit Bohu.
1. Dodržujte svůj závazek vůči svému bratrstvu
1. Právě požehnaný zodpovědný život ve vašem bratrstvu vás vyvedl z Egypta. To skrze modlitbu, askezi a bratrství vám je dáno vysvobození. Nenechte sebe, ani své bratry, v izolaci. Držte svůj závazek bratrstvu, a obzvlášť vašim bratrským setkáním.
1. Udělejte si čas na vaše bratrstvo i mimo pravidelné setkání
1. Muži Exodu zaznamenali, že devátý a desátý týden je největší zkouškou morálky. To z těchto týdnů dělá skvělý čas pro další výlet s bratrstvem. Bez ohledu na to, kolik lidí se může zúčastnit, udělejte si tento nebo příští týden čas na výlet. Potom jej uskutečněte, nehledě na počasí.
1. Dodržujte pravidelné noční examen (s pečlivostí)
1. Věrnost vašemu nočnímu zkoumání dne (examen) vám pomůže k úspěchu v dalších dnech. Tento váš zvyk se nyní formuje. Držte se jej, a přinese vám mnoho milostí v 91. dnu.
1. Zůstaňte radostní
1. Tato věta se nedá neopakovat. Pokud chybujete v radosti, je to zřejmě proto, že chybujete ve vděčnosti nebo v naději. Nedal vám snad Otec tu milost, abyste to dotáhli až do 9. týdne? Dal, a zůstane vám věrný, až do země zaslíbené. Buďte vděční a mějte naději, protože to vás udrží radostnými.

#### Modlitba

Modlete se, aby Pán osvobodil vás a vaše bratrství.
Modleme se za svobodu všech mužů v exodu, stejně tak, jako se oni modlí za vás.
Ve jménu Otce i Syna i Ducha svatého … Otče náš… Ve jménu Otce i Syna i Ducha svatého … Amen.

### Čtení na den

**Exodus 26,1-14**

> <sup>1</sup>Zhotovíš příbytek z deseti pruhů jemně tkaného plátna a z látky purpurově fialové, nachové a karmínové; zhotovíš je s umně vetkanými cheruby.
> <sup>2</sup>Jeden pruh bude dlouhý dvacet osm loket a široký čtyři lokte. Takový bude jeden pruh. Všechny pruhy budou mít stejné rozměry.
> <sup>3</sup>Pět pruhů bude navzájem po délce spojeno, a právě tak bude navzájem spojeno druhých pět.
> <sup>4</sup>Z fialového purpuru zhotovíš poutka na lemu toho pruhu, který bude na konci spojeného kusu. Stejně to uděláš na lemu krajního pruhu druhého spojeného kusu.
> <sup>5</sup>Uděláš také padesát poutek na jednom koncovém pruhu a padesát poutek uděláš na koncovém pruhu druhého spojeného kusu. Jednotlivá poutka budou naproti sobě.
> <sup>6</sup>Zhotovíš i padesát zlatých spon a sepneš jimi pruhy dohromady, takže příbytek bude spojen v jeden celek .
> <sup>7</sup>Zhotovíš též houně z kozí srsti pro stan nad příbytkem; jedenáct takových houní uděláš.
> <sup>8</sup>Jedna houně bude dlouhá třicet loket a široká čtyři lokte. Taková bude jedna houně. Všech jedenáct houní bude mít stejné rozměry.
> <sup>9</sup>Zvlášť spojíš pět houní a zvlášť šest houní. Šestou houni na přední straně stanu přeložíš.
> <sup>10</sup>Uděláš také padesát poutek na lemu jedné houně, která bude na kraji spojeného kusu, a padesát poutek uděláš na lemu koncové houně druhého spojeného kusu.
> <sup>11</sup>Zhotovíš i padesát bronzových spon, provlékneš je poutky a stan sepneš, takže bude spojen v jeden celek .
> <sup>12</sup>Z toho, co bude ze stanových houní přesahovat, bude přesahující polovina houně viset přes zadní stranu příbytku.
> <sup>13</sup>Loket z té i oné strany, o nějž budou stanové houně větší, bude tvořit na bočních stranách příbytku převis, aby byl cele přikryt.
> <sup>14</sup>Zhotovíš pro stan též přikrývku z beraních kůží zbarvených načerveno a navrch přikrývku z tachaších kůží.

### Reflexe

Dnes Bůh řídí propracovanou stavbu přenosného stanu, v němž bude umístěna Archa úmluvy a vše, co je
nezbytné pro bohoslužebné uctívání. Zde je řečeno, že stan, ačkoli vyroben z několika kusů látky, „bude
spojen v jeden celek“ (Ex 26,11). To je znamení od Otce, že je vesmír držen pohromadě podobným
způsobem a poznamenán provždy hlubokou jednotou.

Krátce před jeho umučením se Ježíš vroucně modlil: „Otče svatý, zachovej je ve svém jménu, které jsi mi
dal; nechť jsou jedno jako my“ (J 17,11). Vzhledem k povaze křesťanství jsou všichni pokřteni v jedno
tajemné Kristovo Tělo, Církev. Být oddělen nebo odpadnout od Církve by znamenalo být oddělen od
samotného těla, do kterého jste byli pokřtěni. To znamená být oddělen od Krista. Tato jednota je pro
křesťanství tak nezbytná, že Ježíš ustanovil Církev ještě dříve, než pro ni zemřel. Dokonce nám nechal
papeže, pod kterým by všichni křesťané mohli zůstat jednotní. Díky Duchu svatému je řada nástupců svatého
Petra, prvního papeže, nepřerušená, tak jak nám to slíbil Kristus (Mt 16,18).

Naneštěstí se křesťané během 2000 let rozdělili do mnoha sekt a denominací. Některé se nazývají jako jiné
organizované „církve“. Některé už nechtějí být s žádným organizovaným sborem spojovány, raději chtějí být
volně nezávislí křesťané (což jsme již vysvětlili, že není možné). Jako katolíci bychom měli uznat smutnou
skutečnost tohoto tříštění mezi křesťany. Měli bychom to považovat za výzvu k práci na sjednocení Církve,
jednoho Těla Kristova.

Satan se těší vzájemnému odporu lidí. Jako křesťané by naše jednota měla vydávat svědectví pravdy o všem,
čemu věříme. Naše jednota – včetně jednoty, kterou zažíváte se svými bratry v Exodu – by měla být
jednotou, která přečká všechny bouře. Nastal čas, abychom všichni táhli za jeden provaz, pevněji, silněji…
potřebujete, abyste se stali svobodnými a abyste svobodnými i zůstali. Proto neexistuje nic takového jako
křesťanský individualismus.

Muži Exodu by nikdy neměli být v Církvi zdrojem nejednoty nebo neshody. Pro jednotu se musíme zavázat
ke všemu, co Církev učí a věří, že je pravda. Udělejte si dnes čas pro rozhovor s Pánem o jednotě – jednotě
tajemného Kristova Těla, a jednotě Církve. Pociťujete-li bolest v něčem, co se týká Církve, nezapomeňte ji
s Pánem sdílet, a naslouchejte Jeho milující odpovědi.
