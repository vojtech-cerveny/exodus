## Den 14 - VLIV OTCE

### Úkony (ukazatelé cesty)

1. Dobře se vyzpovídejte
1. Pokoušet se začít Exodus 90, aniž bychom šli nejdříve ke zpovědi, je jako pokoušet se vylézt na vrchol nebezpečné americké sopky Mount Rainier s pětadevadesáti kily kamení v krosně. Proveditelné, ale pošetilé. Kříž, který na sebe musíte brát každý den je dost těžký tak, jak je. Nechte Boha vyndat ono kamení z vaší krosny. Běžte ke zpovědi, abyste mohli zdolat tuto horu a být opravdu svobodní.
1. Držte se denních reflexí
1. Pokud denní čtení a reflexe neprovádíte, neděláte vůbec Exodus 90. Denní čtení Písma a rozjímání nad ním dovoluje Ježíši Kristu, Slovu, aby vás vedl na cestě vaším exodem. Neskončíte se studenou sprchou jen proto, že vám nevyhovuje, tak neskončujte ani se čtením Písma jen proto, že se vám nechce. Držte se tohoto rozjímání. Udrží vás a vaše bratrstvo jednotné po dobu exodu.
1. Navštěvujte jednu mši v týdnu navíc
1. Na otázku, co by vyzvalo lidi k tomu, aby více rostli ve víře, odpověděl kněz Augustinského Institutu takto: „Ať chodí na další mši svatou během dní v týdnu.“ Nyní nastal ten čas. Zvolte si den v týdnu a konkrétní čas mše, na kterou budete chodit každý týden, vedle povinných mší svatých v neděli a o svátcích. (Pro více informací o účincích navštěvování více mší svatých v týdnu a způsobu, jak toho využívala různá bratrstva v minulosti, nahlédněte do sekce Posílit své bratrství pod pilířem Bratrství v příručce Exodu.)
1. Zvažte přečtení Průvodce terénem
1. Pokud jste si nenašli čas na přečtení Průvodce terénem Exodu 90 předtím, než jste Exodus začali, zvažte jeho přečtení dnes, nebo tuto neděli. Tento průvodce rámcuje celou zkušenost Exodu 90 a pomůže vám pochopit důvod každé části vašeho exodu. Porozumění těmto důvodům často pomáhá k tomu, abyste se zavázali k disciplínám s větší radostí a lehčím srdcem. (Nejdůležitější části Průvodce terénem jsou: Začněte zde: Co je vaše proč, Pilíře Exodu 90, a pro ženaté muže Muž Exodu a jeho manželka.)
1. Uvědomte si (zjistěte), kde je vaše kotva
1. Zavázali jste se k denní komunikaci s vaší kotvou. On na vás spoléhá v tom, že budete naplňovat váš závazek. Jestli jste tak činili, skvěle. Jestli ne, teď je čas začít. Brzy budete potřebovat vaši kotvu stejně tak, jako on potřebuje vás. (Myslíte si, že každodenní komunikace s vaší kotvou není důležitá? Přečtěte si sekci Kotva (Nepřeskakujte: Smrt je pravděpodobná) pod pilířem Bratrství v Pilířích Exodu 90.)

#### Modlitba

Modlete se, aby Pán osvobodil vás a vaše bratrství.
Modleme se za svobodu všech mužů v exodu, stejně tak, jako se oni modlí za vás.
Ve jménu Otce i Syna i Ducha svatého … Otče náš… Ve jménu Otce i Syna i Ducha svatého … Amen.

### Čtení na den

**Exodus 6,13-27**

> <sup>13</sup>Ale Hospodin Mojžíšovi a Áronovi domluvil a dal jim příkazy pro Izraelce i pro faraóna, krále egyptského, aby připravili odchod Izraelců z egyptské země.
> <sup>14</sup>Toto jsou představitelé otcovských rodů: Rúbenovci, potomci Izraelova prvorozeného: Chanók a Palú, Chesrón a Karmí. To jsou čeledi Rúbenovy.
> <sup>15</sup>Šimeónovci: Jemúel, Jamín, Ohad, Jakín, Sóchar a Šaul, syn Kenaanky. To jsou čeledi Šimeónovy.
> <sup>16</sup>Toto jsou jména Léviovců podle jejich rodopisu: Geršón, Kehat a Merarí. Lévi byl živ sto třicet sedm let.
> <sup>17</sup>Geršónovci: Libní a Šimeí podle svých čeledí.
> <sup>18</sup>Kehatovci: Amrám, Jishár, Chebrón a Uzíel. Kehat byl živ sto třicet tři léta.
> <sup>19</sup>Meraríovci: Machlí a Muší. To jsou lévijské čeledi podle jejich rodopisu.
> <sup>20</sup>Amrám si vzal za ženu Jókebedu, svou tetu. Ta mu porodila Árona a Mojžíše. Amrám byl živ sto třicet sedm let.
> <sup>21</sup>Synové Jishárovi: Kórach, Nefeg a Zikrí.
> <sup>22</sup>Synové Uzíelovi: Míšael, Elsáfan a Sitrí.
> <sup>23</sup>Áron si vzal za ženu Elíšebu, dceru Amínadabovu, sestru Nachšónovu. Ta mu porodila Nádaba, Abíhúa, Eleazara a Ítamara.
> <sup>24</sup>Synové Kórachovi: Asír, Elkána a Abíasaf. To jsou kórachovské čeledi.
> <sup>25</sup>Eleazar, syn Áronův, si vzal za ženu jednu z dcer Pútíelových. Ta mu porodila Pinchasa. To jsou představitelé lévijských rodů podle svých čeledí.
> <sup>26</sup>Z tohoto pokolení pocházejí ten Áron a Mojžíš, k nimž mluvil Hospodin: „Vyveďte z egyptské země Izraelce seřazené po oddílech.“
> <sup>27</sup>Oni to byli, kdo mluvili k faraónovi, králi egyptskému, že mají vyvést Izraelce z Egypta. To tedy byli Mojžíš a Áron.

### Reflexe

Při zdlouhavých biblických rodokmenech většinou ztrácíme chuť číst dál. Jména jsou cizí a význam rodinných linií je dávno
ztracen v historii. Všechno, co je obsaženo v Písmu Svatém, však ukazuje církvi a věřícím důležité pravdy. Rodokmeny nás
konkrétně spojují se sliby a smlouvami, které učinil Bůh svým lidem. Také nám připomínají – jak připomínali předkům – naši
důstojnost a náš budoucí domov.

Vaše vlastní rodinná linie vás naučí mnoho o vás samých. Síla charakteru, temperament, osobnost, vaše osoba je určena vašimi
předky. Přesněji, navzdory tomu, co nám říká naše kultura, se můžete dozvědět mnoho o sobě a o svém životě od svého otce.

Otcové, možná více, než víme, mají významný dopad na jejich potomstvo – někdy pozitivní, někdy negativní. Převážně od
našich otců se učíme sebeovládání, sebedůvěry, způsobu, jakým komunikujeme s vnějším světem. Pokud bojujete v některé z
těchto oblastí, znamená to, že vás otec selhal? To je zásadní otázka, které je každý člověk vystaven.

Tohle není místo pro vyčerpávající pojednání o otcovství. Když však pracujete, abyste si lépe porozuměli a usilovali o svobodu
sebeovládání, budete pravděpodobně považovat za přínosné přemýšlet o svém otci a vašem vztahu s ním. Vyzkoušejte toto
cvičení: pokud je to možné, požádejte svého otce, aby popsal svého vlastního otce (vašeho dědečka), a zjistíte, odkud pocházelo
mnoho rysů vašeho otce (pozitivních i negativních). Můžete také získat představu o tom, co předáváte (nebo co budete předávat)
svým vlastním dětem. Vnímejte toto cvičení pozitivně a neuchylujte se k obviňování, jde tu o pochopení. Pamatujte, že jste na
cestě k rozvoji ctnostných zvyků uprostřed bratrství.

Tyto návyky budou darem pro vaše blízké, zejména pro vaše děti, bez
ohledu na to, jak staré jsou. Nemůžete změnit minulost, ale nyní máte příležitost pracovat s Pánem, abyste pro svou rodinu
vytvořili novou budoucnost.
