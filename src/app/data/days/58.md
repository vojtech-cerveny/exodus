## Den 58 - KDO JE TO ARCHA ÚMLUVY?

### Úkony (ukazatelé cesty)

1. Držte se pravidelného cvičení
1. Protože Bůh považuje naše těla za důstojný příbytek, musíme je mít v řádné úctě. Starejte se o svůj chrám. Posilujte ho. Udržujte jej aktivní a vždy v dobrém stavu, aby mohl dobře sloužit Bohu.
1. Dodržujte svůj závazek vůči svému bratrstvu
1. Právě požehnaný zodpovědný život ve vašem bratrstvu vás vyvedl z Egypta. To skrze modlitbu, askezi a bratrství vám je dáno vysvobození. Nenechte sebe, ani své bratry, v izolaci. Držte svůj závazek bratrstvu, a obzvlášť vašim bratrským setkáním.
1. Udělejte si čas na vaše bratrstvo i mimo pravidelné setkání
1. Muži Exodu zaznamenali, že devátý a desátý týden je největší zkouškou morálky. To z těchto týdnů dělá skvělý čas pro další výlet s bratrstvem. Bez ohledu na to, kolik lidí se může zúčastnit, udělejte si tento nebo příští týden čas na výlet. Potom jej uskutečněte, nehledě na počasí.
1. Dodržujte pravidelné noční examen (s pečlivostí)
1. Věrnost vašemu nočnímu zkoumání dne (examen) vám pomůže k úspěchu v dalších dnech. Tento váš zvyk se nyní formuje. Držte se jej, a přinese vám mnoho milostí v 91. dnu.
1. Zůstaňte radostní
1. Tato věta se nedá neopakovat. Pokud chybujete v radosti, je to zřejmě proto, že chybujete ve vděčnosti nebo v naději. Nedal vám snad Otec tu milost, abyste to dotáhli až do 9. týdne? Dal, a zůstane vám věrný, až do země zaslíbené. Buďte vděční a mějte naději, protože to vás udrží radostnými.

#### Modlitba

Modlete se, aby Pán osvobodil vás a vaše bratrství.
Modleme se za svobodu všech mužů v exodu, stejně tak, jako se oni modlí za vás.
Ve jménu Otce i Syna i Ducha svatého … Otče náš… Ve jménu Otce i Syna i Ducha svatého … Amen.

### Čtení na den

**Exodus 25,10-22**

> <sup>10</sup>Udělají z akáciového dřeva schránu dva a půl lokte dlouhou, jeden a půl lokte širokou a jeden a půl lokte vysokou.
> <sup>11</sup>Obložíš ji čistým zlatem, uvnitř i zvnějšku ji obložíš a opatříš ji dokola zlatou obrubou.
> <sup>12</sup>Uliješ pro ni čtyři zlaté kruhy a připevníš je ke čtyřem jejím hranám: dva kruhy na jednom boku a dva kruhy na druhém.
> <sup>13</sup>Zhotovíš tyče z akáciového dřeva a potáhneš je zlatem.
> <sup>14</sup>Tyče prostrčíš skrz kruhy po stranách schrány, aby bylo možno na nich schránu nést.
> <sup>15</sup>Tyče zůstanou v kruzích, nebudou vytahovány.
> <sup>16</sup>Do schrány uložíš svědectví, které ti dám.
> <sup>17</sup>Zhotovíš příkrov z čistého zlata dlouhý dva a půl lokte a široký jeden a půl lokte.
> <sup>18</sup>Potom zhotovíš dva cheruby ze zlata; dáš je vytepat na oba konce příkrovu.
> <sup>19</sup>Jednoho cheruba uděláš na jednom konci a druhého cheruba na druhém konci. Uděláte cheruby na příkrov, na oba jeho konce.
> <sup>20</sup>Cherubové budou mít křídla rozpjatá vzhůru; svými křídly budou zastírat příkrov. Tvářemi budou obráceni k sobě; budou hledět na příkrov.
> <sup>21</sup>Příkrov dáš nahoru na schránu a do schrány uložíš svědectví, které ti dám.
> <sup>22</sup>Tam se budu s tebou setkávat a z místa nad příkrovem mezi oběma cheruby, kteří budou na schráně svědectví, budu s tebou mluvit o všem, co ti pro Izraelce přikážu.

### Reflexe

Archa úmluvy byla nejposvátnějším náboženským článkem Izraelitů. Jak jsme už viděli, různí lidé, místa a věci ve
Starém Zákoně jsou typy (předznamenání) lidí, míst a věcí Nového Zákona. Archa není žádnou vyjímkou. Otázka,
kterou bychom zde měli položit, ale nezní: „Co je to Archa úmluvy?“ Spíše bychom měli klást otázku, „Kdo je to
Archa úmluvy?“

Archa úmluvy předznamenává Pannu Marii. Zde je pár podobností, kterou tuto typologyii odhalují:

- Archa byla vytvořena z nejlepšího akátového dřeva, pevného, uzavřeného dřeva, které nemohlo být poškozeno hmyzem; jako Panna Maria byla uchována od všeho hříchu, a to i od prvotního.
- Archa byla pokrytá zlatem, symbolem božkosti; Panna Maria byla zvolená Otcem, aby byla Boží matkou.
- Archa nesla Áronovu hůl (symbol kněžství), vzorek many (druh Eucharistie), a desky Smlouvy (Boží Slovo); Panna Maria nesla Ježíše Krista (nejvyššího velekněze, Eucharistii a vtělené Boží Slovo).
- Archa úmluvy Izraelity stále přiváděla do Boží přítomnosti; Panna Maria nás přivádí přímo k jejímu Synu, našemu Pánu.

Ale je toho víc. Když izraelská armáda poslušně následovala Archu úmluvy do boje, vyhrála. Jako křesťané budeme
také požehnáni, když budeme následovat novou Archu úmluvy, Pannu Marii, do boje. Není žádným překvapením, že
muži Exodu zjistili, že muži v bratrstvu, kteří se každodenně modlí modlitbu růžence, mají mnohem větší
pravděpodobnost, že dosáhnou svobody než ti, kteří se ji nemodlí.

Stejně jako Izraelci poznali jejich potřebu uctívat Archu úmluvy jako prostředek k Bohu, měli byste i vy rozpoznat
svou vlastní potřebu kultivovat úctu k nové Arše úmluvy. Pokud jste schopni pochopit svou potřebu úcty Panny Marie,
získáte pro sebe Matku, která může a povede vás přímo k jejímu Synu, Kristu Ježíši, v každém okamžiku, kdy k ní
zavoláte.

Zavolejte dnes k Marii ve vaší svaté hodině. Poproste ji, jako prosíte své bratry, aby se za vás přimlouvala u svého
Syna, Ježíše Krista. Naslouchejte, jak odpovídá na vaše volání.
