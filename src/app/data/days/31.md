## Den 31 - VELKORYSOST S BOHEM

### Úkony (ukazatelé cesty)

1. Vzdejte se kontroly
1. Je dobré reflektovat, jaké disciplíny jste pokoušeni změnit a kde v tomto duchovním cvičení jste pokoušeni podvádět. Předneste tyto věci Bohu ve vaší dnešní svaté hodině. Přenechte kontrolu Jemu.
1. Zkontaktujte svou kotvu
1. Už jste dnes spolu komunikovali? Byli jste v kontaktu tento týden? Pokud jste se svou kotvou dnes ještě nemluvili, teď je dobrý čas tak učinit. Počítá s vámi. Potřebuje vás. Pokud povolíte a on spadne, bude to bolestný pád, tak je to jednoduché.
1. Znovu si připomeňte své proč
1. To je důležitý smysl Exodu. Lidé, které milujete (manželka, farnost, přátelé, děti), dychtivě touží po vašem osvobození. Stejně jako Izraelité nesmíte spouštět svůj zrak z Boha, když vstupujete do pouště k dosáhnutí svobody, o kterou usilujete. Pouze Bůh vám dokáže dát takové vysvobození.
1. Zvažte přečtení Průvodce terénem
1. Pokud jste si stále nenašli čas na jeho přečtení, nyní si ho udělejte. Průvodce terénem rámcuje celou zkušenost Exodu 90 a pomáhá pochopit důvod každé části tohoto duchovního cvičení. (Nejdůležitější části jsou Začněte zde: co je vaše proč; Pilíře Exodu 90, a pro ženaté muže, Muž Exodu a jeho manželka.)

#### Modlitba

Modlete se, aby Pán osvobodil vás a vaše bratrství.
Modleme se za svobodu všech mužů v exodu, stejně tak, jako se oni modlí za vás.
Ve jménu Otce i Syna i Ducha svatého … Otče náš… Ve jménu Otce i Syna i Ducha svatého … Amen.

### Čtení na den

**Exodus 12,37-42**

> <sup>37</sup>Izraelci vytáhli z Ramesesu do Sukótu, kolem šesti set tisíc pěších mužů kromě dětí.
> <sup>38</sup>Vyšlo s nimi také mnoho přimíšeného lidu a obrovská stáda bravu a skotu.
> <sup>39</sup>Z těsta, které vynesli z Egypta, napekli nekvašené podpopelné chleby, protože ještě nevykynulo. Byli totiž z Egypta vyhnáni a nemohli otálet. Ani potravu na cestu si nestačili připravit.
> <sup>40</sup>Doba pobytu, kterou Izraelci v Egyptě strávili, byla čtyři sta třicet let.
> <sup>41</sup>Když uplynulo čtyři sta třicet let, přesně na den vyšly všechny Hospodinovy zástupy z egyptské země.
> <sup>42</sup>Byla to noc jejich bdění pro Hospodina, když je vyváděl z egyptské země. Tato noc je všem synům Izraele po všechna pokolení nocí bdění pro Hospodina.

### Reflexe

V této pasáži vidíme pozoruhodnou Boží velkorysost. Vzpomeňme si na první verše knihy Exodus. Jozef, syn Jákobův,
přišel do Egypta sám. Z tohoto muže, ke kterému se nakonec připojili jeho bratři, vzešlo 600 000 mužů (nepočítaje
ženy a děti), o kterých se dnes mluví. To nám naastavuje dvě provokativní otázky: zaprvé, Boha nikdy nikdo nepředčí
v Jeho velkorysosti. Zadruhé, je zázrak, kolik toho Bůh dokáže s málem.

Dnes se připojujete k Izraelitům, když konečně následují Hospodina z Egypta. Po celém měsíci za vámi jste vykročili
se svými bratry na další část cesty. Udělejte si chvilku na oslavu toho, co jste dokázali. Opuštění Egypta není malý
úspěch. Vzdali se jste mnoha a učinili mnoho životních změn pro to, abyste se sem dostali.

Všimněte si však, že zaslíbená zem není blízko. Ani faraon, ani Egypťané se nevzdali. Rozhodli jste se zcela opustit
svůj starý domov otroctví a modlářství, abyste se vydali na cestu ke svobodě. To je dobře. Ale cesta před vámi není
dobře dlážděná dálnice lemovaná nejlepšími restauracemi a obchody. Opustili jste civilizaci. Vkročili jste do divoké
pouště.

Teď se věci stanou těžšími. Zlý, více rozzlobený než faraon, vás bude prohnaně následovat do pouště, aby vás stíhal a
zotročoval více než předtím. Ale nebojte se, Pán vás vede, vaši bratři jsou s vámi a cíl za to stojí. Tohle vás vedlo
z Egypta a povede vás celou cestou až do země zaslíbené.

Dnes si najděte čas, abyste chválili Boha. Předneste Mu svou vděčnost za to, že vás vyvedl z Egypta a vede vás dále
směrem ke svobodě. U těch, kdo zvládli první měsíc, je mnohem pravděpodobnější, že zvládnou celou cestu.
