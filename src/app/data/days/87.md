## Den 87 - PLÁN FUNGUJE

### Týdenní aktivity (ukazatelé cesty)

1. Ohlédněte se / reflektujte na vaše uplynulé tři měsíce modlitby
1. Před Exodem jste možná nebyli zvyklí se pravidelně modlit. Podívejte se, jak díky tomu váš vztah s Bohem vyrostl. Jaký plán máte pro Den 91? Jestli nemáte plán modlitby, kterého se budete držet, nebudete mít na každodenní modlitbu čas. Zapište si svůj plán.
1. Uvědomte si svou potřebu Boha
1. Pokud přestanete Boha prosit o milost a slitování/milosrdenství, ztratíte svou svobodu. Nedovolte, aby se tato věc stala skutečností a nepříjemně překvapila vás nebo vaše bratrstvo, zejména vaši kotvu.
1. Uvědomte si, jak jste se v těchto posledních měsících věnovali Písmu
1. Možná jste mu věnovali nejvíc z celého života. Podívejte se, kam vás zavedlo. To Slovo je Ježíš Kristus, který je živý a dovedl vás až do tohoto posledního týdne vašeho exodu. Představte si, kým byste se mohli stát, kdybyste i nadále následovali živé Slovo. Představte si, kým by se mohli stát vaši bratři, kdybyste se ponořili do Slova společně.

#### Modlitba

Modlete se, aby Pán osvobodil vás a vaše bratrství.
Modleme se za svobodu všech mužů v exodu, stejně tak, jako se oni modlí za vás.
Ve jménu Otce i Syna i Ducha svatého … Otče náš… Ve jménu Otce i Syna i Ducha svatého … Amen.

### Čtení na den

**Numeri 1,1-4.17-19; 10.11-12; 11,4-6**

> <sup>1</sup>Hospodin promluvil k Mojžíšovi na Sínajské poušti ve stanu setkávání prvního dne druhého měsíce ve druhém roce po jejich vyjití z egyptské země.
> <sup>2</sup>„Pořiďte soupis celé pospolitosti Izraelců podle čeledí otcovských rodů. Ve jmenném seznamu bude každý jednotlivec mužského pohlaví
> <sup>3</sup>od dvacetiletých výše, každý, kdo je v Izraeli schopen vycházet do boje. Ty a Áron je spočítáte po oddílech.
> <sup>4</sup>Za každé pokolení bude s vámi jeden muž, vždy představitel otcovského rodu.

> <sup>17</sup>Mojžíš a Áron přibrali tyto muže uvedené jménem.
> <sup>18</sup>Prvního dne druhého měsíce svolali celou pospolitost, aby všichni hlásili svůj původ podle čeledí otcovských rodů; do jmenného seznamu byl zapsán každý jednotlivec od dvacetiletých výše,
> <sup>19</sup>jak přikázal Hospodin Mojžíšovi. Spočítal je na Sínajské poušti.

> <sup>11</sup>Ve druhém roce, dvacátého dne druhého měsíce, se vznesl oblak od příbytku svědectví.
> <sup>12</sup>I táhli Izraelci ze Sínajské pouště dál, po jednotlivých stanovištích, až se oblak pozdržel na poušti Páranské.

> <sup>4</sup>Chátru přimíšenou mezi nimi popadla žádostivost. Rovněž Izraelci začali znovu s pláčem volat: „Kdo nám dá najíst masa?
> <sup>5</sup>Vzpomínáme na ryby, které jsme měli v Egyptě k jídlu zadarmo, na okurky a melouny, na pór, cibuli a česnek.
> <sup>6</sup>Jsme už celí seschlí, nevidíme nic jiného než tu manu.“

### Reflexe

Kniha Numeri, stejně jako kniha Leviticus, pokračuje tam, kde kniha Exodus skončila. To proto, že Leviticus
slouží spíše jako doplňková kniha většího příběhu Písma. Leviticus předkládá mnoho rituálů, které musí
Izraelité dodržovat, ale nepokrývá při tom podstatný chronologický čas. První verš knihy Numeri decentně
naznačuje neobyčejnou důležitost knihy Leviticus pro celý příběh Písma: „Hospodin promluvil k Mojžíšovi
… ve stanu setkávání“ (Num 1,1, přidaný důraz).

Jak víme, Mojžíšovi bylo zakázáno vstoupit do stanu setkávání s Bohem. Nyní je mu dovoleno znovu
vstoupit do stánku, což znamená, že rituály dané Izraelitům v knize Leviticus zapůsobily. Zamyslete se, co se
stalo. Lid Izraele si zvolil hřích před Bohem. Proto je Bůh spravedlivě odsoudil, aby nemohli vstoupit do
Jeho přítomnosti. Ve svém otcovském milosrdenství dal Bůh Izraelitům plán, který je mohl očistit a
osvobodit, aby, pokud budou plán následovat, mohli do Jeho přítomnosti znovu vstoupit.

Zní vám to povědomě?

Obřadní zákony byly pro Izraelity náročné, stejně jako jsou náročné pro nás disciplíny tohoto duchovního
cvičení. Ta krásná a důležitější věc je: Bůh je dobrý, Jeho plán je dobrý, a Jeho plán funguje.

Izraelité jsou konečně znovu v pohybu. Následujíce Pána putují k Páranské poušti. Izraelité již putují pouští
přes rok, přičemž většinu tohoto času strávili na úpatí hory Sinaj. Viděli Boha dělat pro ně úžasné věci –
egyptské rány, rozdělení Rudého moře, poskytování potravy a vody v poušti po celý rok, a poskytnutí plánu
ke svobodě poté, co se od Něj odvrátili a uctívali zlaté tele. Přesto nic z toho není pro Izraelity dost. Stále si
přejí, aby se mohli vrátit k potravě Egypta, slepí k tomu, jaké otroctví by tato volba přinesla.

Kde se v příběhu vidíte vy?

Devadesát dní končí tento týden. Byli jste svědky úžasných věcí, které ve vašem životě Pán vykonal. Stále si
stěžujete? Víte, že plán funguje, pokud se ho držíte. Stále zvažujete, že opustíte své bratry, abyste se mohli
oddat zákuskům Egypta? Jste slepí k otroství, které s takovou volbou přichází? Hleďte na kříž. Buďte dnes
vděčni. Buďte vděčni za vše, co pro vás Bůh zatím v poušti vykonal, a zvolte si Jeho následování.
