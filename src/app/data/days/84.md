## Den 84 - DRŽET SE BOŽÍHO PLÁNU

### Úkony (ukazatelé cesty)

1. Znovu se zavázejte k dennímu rozjímání
1. V něm se vám v následujících posledních dvou týdnech mnoho objasní. Buďte oddaným bratrstvem. Rozjímání vám pomůže pochopit, kam vás Slovo vede. Také vám naznačí poslední kroky na cestě ke Dni 91. Teď by pro vás či vaše bratry bylo dost smutné sejít z cesty.
1. Pokračujte ve svém závazku ke Slovu
1. Ačkoli se kniha Exodus pomalu uzavírá, příběh Izraelitů v poušti zůstává nedokončený. Následujte Slovo, až vás povede od knihy Exodus k dalším třem navazujícím knihám: Leviticus, Numeri a Deuteronomium.
1. Upevněte svůj plán pro Den 91
1. Den 91 se kvapem blíží, i když jste stále ještě v těchto posledních týdnech očišťováni. Nemá-li vaše bratrstvo žádný plán pro aktivní službu vaší farnosti a rodinám ve Dni 91, nic se neuskuteční. Naplánujte si, že si jako bratrstvo odpočinete na čtrnáct dní po skončení Exodu 90. Poté si naplánujte pokračování vašich setkání. Tato časová oběť ponese mnoho ovoce pro vás, vaši rodinu, vaše bratrstvo i vaši farnost. Nezahoďte prosím tuto šanci.
1. Rozdávejte/sdílejte radost
1. Jestli se vám tento týden podařilo pěstovat radost skrze vděčnost a naději, šiřte ji dál ve svém bratrstvu. Je možné, že ne všichni vaši bratři jsou na stejné úrovni radosti. Pomozte jim pěstovat vděčnost a naději. Sdílejte s nimi tento týden radost.

#### Modlitba

Modlete se, aby Pán osvobodil vás a vaše bratrství.
Modleme se za svobodu všech mužů v exodu, stejně tak, jako se oni modlí za vás.
Ve jménu Otce i Syna i Ducha svatého … Otče náš… Ve jménu Otce i Syna i Ducha svatého … Amen.

### Čtení na den

**Exodus 40,1-17**

> <sup>1</sup>Hospodin promluvil k Mojžíšovi:
> <sup>2</sup>„Prvního dne prvního měsíce postavíš příbytek stanu setkávání.
> <sup>3</sup>Tam umístíš schránu svědectví a zastřeš schránu oponou.
> <sup>4</sup>Přineseš také stůl a všechno na něm uspořádáš, přineseš i svícen a nasadíš na něj kahánky.
> <sup>5</sup>Zlatý kadidlový oltář dáš před schránu svědectví a pověsíš závěs ke vchodu do příbytku.
> <sup>6</sup>Oltář pro zápalnou oběť postavíš před vchod do příbytku stanu setkávání.
> <sup>7</sup>Mezi stan setkávání a oltář umístíš nádrž a naleješ do ní vodu.
> <sup>8</sup>Dokola postavíš nádvoří a do brány k nádvoří pověsíš závěs.
> <sup>9</sup>Potom vezmeš olej pomazání a pomažeš příbytek a všechno, co je v něm, a posvětíš jej i s veškerým náčiním, a bude svatý.
> <sup>10</sup>Pomažeš také oltář pro zápalnou oběť i s veškerým náčiním a posvětíš jej; a oltář bude velesvatý.
> <sup>11</sup>Pomažeš také nádrž s podstavcem a posvětíš ji.
> <sup>12</sup>Pak přivedeš Árona a jeho syny ke vchodu do stanu setkávání a omyješ je vodou.
> <sup>13</sup>Nato oblékneš Áronovi svatá roucha, pomažeš ho a posvětíš a bude mi sloužit jako kněz.
> <sup>14</sup>Přivedeš i jeho syny a oblékneš do suknic.
> <sup>15</sup>Pomažeš je, jako jsi pomazal jejich otce, a budou mi sloužit jako kněží. Toto pomazání je uvede v trvalé kněžství po všechna pokolení.“
> <sup>16</sup>Mojžíš učinil všechno přesně tak, jak mu Hospodin přikázal.
> <sup>17</sup>Příbytek byl postaven první den prvního měsíce druhého roku.

### Reflexe

Na začátku tohoto úryvku Bůh nařizuje, aby byl příbytek setkávání postaven „prvního dne prvního měsíce“ (Ex 40,2). Proč tak
konkretizuje toto zadání? Bylo to prvního dne prvního měsíce, co Bůh stvořil svět. Jelikož je svatostánek obrazem celého světa
(díky své pozemské výzdobě), má být postaven ve stejný den, jako byl stvořen svět; konkrétně tedy prvního dne. Boží mistrovský
plán zahrnuje krásnou pozornost pro načasování, i pro vybrání jednoho konkrétního dne a žádného jiného.

Když vás Bůh žádá, abyste udělali určitou věc v určitý čas, je to proto, že má pro vás a vaši rodinu dobrý plán. Nemusíte znát tento
plán cele, ale můžete důvěřovat, že je tento plán dobrý (Jeho plán musí být dobrý, protože Bůh je Dobro). To neznamená, že Jeho
plán není občas náročný nebo nepohodlný, to může být. Ale tento plán, i se svým přesným načasováním, bude vždycky dobrý. Bůh
vás povolal k náročnému a nepohodlnému životu, ale plody vašeho „ano“ jsou bohaté a hojné (i když je ještě nemůžete vidět
v plnosti).

Je téměř nemožné držet se Božího plánu, když Mu nedáváte každý den prostor na to, aby s vámi svůj plán sdílel. Bez modlitby, bez
Božího plánu, zůstanete na plán svůj a své rodiny sami. Jak se vám tohle dařilo v minulosti?

Po osmdesát čtyři dní jste budovali svůj zvyk každodenní modlitby. Nedávejte si od tohoto zvyku přestávku. Muži Exodu zjistili,
že pokud vaše čtrnáctidenní přestávka začínající Dnem 91 zahrnuje i přestávku od modlitby, je téměř nemožné se do tohoto zvyku
znovu dostat. Pracovali jste příliš tvrdě na to, abyste to dopustili.

Můžete si vybrat svou každodenní svatou hodinku ve Dni 91 zkrátit, ale třicet minut denně, s alespoň dvaceti minutami
kontemplativní modlitby, by mělo zůstat součástí vašeho života. Držte se tohoto zvyku a budete mnohem schopnější držet se
Božího plánu pro vás a vaši rodinu ve Dni 91.
