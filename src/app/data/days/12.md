

## Den 12 - ZKLAMÁNÍ Z HŘÍCHU
### Úkony (ukazatelé cesty)
1. Dobře se vyzpovídejte
1. Pokoušet se začít Exodus 90, aniž bychom šli nejdříve ke zpovědi, je jako pokoušet se vylézt na vrchol nebezpečné americké sopky Mount Rainier s pětadevadesáti kily kamení v krosně. Proveditelné, ale pošetilé. Kříž, který na sebe musíte brát každý den je dost těžký tak, jak je. Nechte Boha vyndat ono kamení z vaší krosny. Běžte ke zpovědi, abyste mohli zdolat tuto horu a být opravdu svobodní.
2. Držte se denních reflexí
1. Pokud denní čtení a reflexe neprovádíte, neděláte vůbec Exodus 90. Denní čtení Písma a rozjímání nad ním dovoluje Ježíši Kristu, Slovu, aby vás vedl na cestě vaším exodem. Neskončíte se studenou sprchou jen proto, že vám nevyhovuje, tak neskončujte ani se čtením Písma jen proto, že se vám nechce. Držte se tohoto rozjímání. Udrží vás a vaše bratrstvo jednotné po dobu exodu.
3. Navštěvujte jednu mši v týdnu navíc
1. Na otázku, co by vyzvalo lidi k tomu, aby více rostli ve víře, odpověděl kněz Augustinského Institutu takto: „Ať chodí na další mši svatou během dní v týdnu.“ Nyní nastal ten čas. Zvolte si den v týdnu a konkrétní čas mše, na kterou budete chodit každý týden, vedle povinných mší svatých v neděli a o svátcích. (Pro více informací o účincích navštěvování více mší svatých v týdnu a způsobu, jak toho využívala různá bratrstva v minulosti, nahlédněte do sekce Posílit své bratrství pod pilířem Bratrství v příručce Exodu.)
4. Zvažte přečtení Průvodce terénem
1. Pokud jste si nenašli čas na přečtení Průvodce terénem Exodu 90 předtím, než jste Exodus začali, zvažte jeho přečtení dnes, nebo tuto neděli. Tento průvodce rámcuje celou zkušenost Exodu 90 a pomůže vám pochopit důvod každé části vašeho exodu. Porozumění těmto důvodům často pomáhá k tomu, abyste se zavázali k disciplínám s větší radostí a lehčím srdcem. (Nejdůležitější části Průvodce terénem jsou: Začněte zde: Co je vaše proč, Pilíře Exodu 90, a pro ženaté muže Muž Exodu a jeho manželka.)
5. Uvědomte si (zjistěte), kde je vaše kotva
1. Zavázali jste se k denní komunikaci s vaší kotvou. On na vás spoléhá v tom, že budete naplňovat váš závazek. Jestli jste tak činili, skvěle. Jestli ne, teď je čas začít. Brzy budete potřebovat vaši kotvu stejně tak, jako on potřebuje vás. (Myslíte si, že každodenní komunikace s vaší kotvou není důležitá? Přečtěte si sekci Kotva (Nepřeskakujte: Smrt je pravděpodobná) pod pilířem Bratrství v Pilířích Exodu 90.)

#### Modlitba
Modlete se, aby Pán osvobodil vás a vaše bratrství.
Modleme se za svobodu všech mužů v exodu, stejně tak, jako se oni modlí za vás.
Ve jménu Otce i Syna i Ducha svatého … Otče náš… Ve jménu Otce i Syna i Ducha svatého … Amen.
### Čtení na den
**Exodus 5,5-21** 
 
> <sup>5</sup>A farao pokračoval: „Hle, lidu země je teď mnoho, a vy chcete, aby nechali svých robot?“
> <sup>6</sup>Onoho dne přikázal farao poháněčům lidu a dozorcům:
> <sup>7</sup>„Propříště nebudete vydávat lidu slámu k výrobě cihel jako dříve. Ať si jdou slámu nasbírat sami!
> <sup>8</sup>A uložíte jim dodat stejné množství cihel, jaké vyráběli dříve. Nic jim neslevujte, jsou líní. Proto křičí: Pojďme obětovat svému Bohu.
> <sup>9</sup>Ať na ty muže těžce dolehne otročina, aby měli co dělat a nedali na lživé řeči.“
> <sup>10</sup>Poháněči lidu a dozorci vyšli a ohlásili lidu: „Toto praví farao: Nedám vám žádnou slámu.
> <sup>11</sup>Sami si jděte nabrat slámu, kde ji najdete. Ale z vaší pracovní povinnosti se nic nesleví.“
> <sup>12</sup>Lid se rozběhl po celé egyptské zemi, aby na strništích sbíral slámu.
> <sup>13</sup>Poháněči je honili: „Plňte svůj denní úkol, jako když sláma byla.“
> <sup>14</sup>Dozorci z řad Izraelců, které nad nimi ustanovili faraónovi poháněči, byli biti. Vytýkalo se jim : „Proč jste v těchto dnech nevyrobili tolik cihel jako dříve?“
> <sup>15</sup>Dozorci z řad Izraelců tedy přišli a úpěli před faraónem: „Proč se svými otroky takhle jednáš?
> <sup>16</sup>Tvým otrokům se nedodává sláma, ale pokud jde o cihly, poroučejí nám: ‚Dělejte!‘ Hle, tvoji otroci jsou biti a tvůj lid bude pykat za hřích.“
> <sup>17</sup>Farao odpověděl: „Jste lenoši líní, proto říkáte: ‚Pojďme obětovat Hospodinu.‘
> <sup>18</sup>Hned jděte dělat! Sláma vám dodávána nebude, ale dodávku cihel odvedete.“
> <sup>19</sup>Dozorci z řad Izraelců viděli, že je s nimi zle, když bylo řečeno: „Nesmíte snížit svůj denní úkol výroby cihel.“
> <sup>20</sup>Když vycházeli od faraóna, narazili na Mojžíše a Árona, kteří se s nimi chtěli setkat.
> <sup>21</sup>Vyčítali jim: „Ať se nad vámi ukáže Hospodin a rozsoudí. Vy jste pokáleli naši pověst u faraóna a jeho služebníků. Dali jste jim do ruky meč, aby nás povraždili.“


### Reflexe

Izraelci si právem stěžují na to, že by měli vyrábět stejné množství cihel, i když dostávají méně slámy. Požadavky
otrokářů se staly mnohem nedosažitelnějšími. V jejich případě je otrokářem faraon, zatímco v našem případě je
otrokářem Satan. Naše závislosti a zvyky v nás vytvářejí neuhasitelnou touhu. Jak však ukazuje dnešní čtení,
poddávat se těmto našim pokušením je hluboce neuspokojivé.

Bez ohledu na to, k čemu jsme zotročeni, jsme vždy v pokušení usilovat o rychlou a snadnou nápravu tím, že se
vzdáme naší touhy. Ironické je, že čím více se snažíme se jí vzdát, tím méně to je možné. Pokušení vytvářejí iluzi,
že budeme více naplněni, když se příště jen trochu víc dopřejeme. Po čase nás pokušení vtáhne hlouběji do otroctví
a dál od svobody, takže je pro nás těžší překonat. Každý z nás tak moc dobře ví, jak pravdivě slova svatého Pavla v
jeho dopise Římanům znějí: „Nepoznávám se ve svých skutcích; vždyť nedělám to, co chci, nýbrž to, co
nenávidím,“ (Řím 7,15).

Nikdy nezapomeňte na tuto lež, že k vám neustále mluví vaše pokušení. Udržujte ji v čele své mysli jako hnací sílu
vedoucí ke svobodě. Je to frustrace z této lži, která vás sem přivedla, a bude to frustrace z této lži, díky které budete
ochotni jít do pouště, ochotni následovat tento náročný plán svobody.

