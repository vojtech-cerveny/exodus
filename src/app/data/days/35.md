## Den 35 - TOUHY SRDCE

### Týdenní aktivity (ukazatelé cesty)

1. Vzdejte se kontroly
1. Je dobré reflektovat, jaké disciplíny jste pokoušeni změnit a kde v tomto duchovním cvičení jste pokoušeni podvádět. Předneste tyto věci Bohu ve vaší dnešní svaté hodině. Přenechte kontrolu Jemu.
1. Zkontaktujte svou kotvu
1. Už jste dnes spolu komunikovali? Byli jste v kontaktu tento týden? Pokud jste se svou kotvou dnes ještě nemluvili, teď je dobrý čas tak učinit. Počítá s vámi. Potřebuje vás. Pokud povolíte a on spadne, bude to bolestný pád, tak je to jednoduché.
1. Znovu si připomeňte své proč
1. To je důležitý smysl Exodu. Lidé, které milujete (manželka, farnost, přátelé, děti), dychtivě touží po vašem osvobození. Stejně jako Izraelité nesmíte spouštět svůj zrak z Boha, když vstupujete do pouště k dosáhnutí svobody, o kterou usilujete. Pouze Bůh vám dokáže dát takové vysvobození.
1. Zvažte přečtení Průvodce terénem
1. Pokud jste si stále nenašli čas na jeho přečtení, nyní si ho udělejte. Průvodce terénem rámcuje celou zkušenost Exodu 90 a pomáhá pochopit důvod každé části tohoto duchovního cvičení. (Nejdůležitější části jsou Začněte zde: co je vaše proč; Pilíře Exodu 90, a pro ženaté muže, Muž Exodu a jeho manželka.)

#### Modlitba

Modlete se, aby Pán osvobodil vás a vaše bratrství.
Modleme se za svobodu všech mužů v exodu, stejně tak, jako se oni modlí za vás.
Ve jménu Otce i Syna i Ducha svatého … Otče náš… Ve jménu Otce i Syna i Ducha svatého … Amen.

### Čtení na den

**Exodus 14,10-20**

> <sup>10</sup>Když se farao přiblížil, Izraelci se rozhlédli a viděli, že Egypťané táhnou za nimi. Tu se Izraelci velmi polekali a úpěli k Hospodinu.
> <sup>11</sup>A osopili se na Mojžíše: „Což nebylo v Egyptě dost hrobů, že jsi nás odvedl, abychom zemřeli na poušti? Cos nám to udělal, že jsi nás vyvedl z Egypta?
> <sup>12</sup>Došlo na to, o čem jsme s tebou mluvili v Egyptě: Nech nás být, ať sloužíme Egyptu. Vždyť pro nás bylo lépe sloužit Egyptu než zemřít na poušti.“
> <sup>13</sup>Mojžíš řekl lidu: „Nebojte se! Vydržte a uvidíte, jak vás dnes Hospodin zachrání. Jak vidíte Egypťany dnes, tak je už nikdy neuvidíte.
> <sup>14</sup>Hospodin bude bojovat za vás a vy budete mlčky přihlížet.“
> <sup>15</sup>Hospodin řekl Mojžíšovi: „Proč ke mně úpíš? Pobídni Izraelce, ať táhnou dál.
> <sup>16</sup>Ty pak pozdvihni svou hůl, vztáhni ruku nad moře a rozpoltíš je, a tak Izraelci půjdou prostředkem moře po suchu.
> <sup>17</sup>Já zatvrdím srdce Egypťanů, takže půjdou za nimi. Oslavím se na faraónovi a na všem jeho vojsku, na jeho vozech i jízdě.
> <sup>18</sup>Egypťané poznají, že já jsem Hospodin, až budu oslaven tím, co učiním s faraónem, s jeho vozy a jízdou.“
> <sup>19</sup>Tu se zvedl Boží posel, který šel před izraelským táborem, a šel teď za nimi. Oblakový sloup se před nimi totiž zvedl, postavil se za ně
> <sup>20</sup>a vstoupil mezi tábor egyptský a izraelský. Jedněm byl oblakem a temnotou, druhým osvěcoval noc; po celou noc se jedni k druhým nepřiblížili.

### Reflexe

Tato úžasná událost je známá mnohým: rozestoupení Rudého moře. Izraelci v nemožné situaci reagují naprosto
pochybně. Bůh mluví k Mojžíšovi a říká mu něco fascinujícího: „Proč ke mně úpíš?“ To je zvláštní, protože to vypadá,
jako by Bůh reagoval na něco, co řekl Mojžíš… ale Mojžíš neřekl nic. Bůh zná touhy lidského srdce a tyto touhy
k Němu mluví. Jaká útěcha! Dokonce i když nevíme, na co se zeptat (nebo snad i když žádáme o špatnou věc), nás Bůh
zná lépe, než známe sami sebe.

I když si myslíme, že cheme dočasně ulevit svým obětem, Bůh pro nás chce to, co opravdu chceme také. Nechceme
doopravdy pomíjející potěšení z několikahodinového sledování Netflixu. Nechceme opravdu pivo. Nechceme opravdu
vysoký zisk na trhu. Chceme radost. Chceme svobodu. Chceme žít život, který stojí za žití. Vaše uši mohou být hluché
k tichému úpění vašeho srdce k Bohu: „Dej mi radost!“ Ale přesto vás Bůh slyší a ptá se: „Proč ke mně úpíš?“

Bůh vám říká: „Táhněte dál.“ Jeho slova jsou těžko slyšitelná, když se díváte na moře. Ale nebojte se. Jeho plán je
větší, než můžete vnímat. Bude s vámi skrze to všechno. Ve vaší svaté hodině si dnes udělejte čas, abyste s Bohem
hovořili o svých přáních. Poslouchejte, když vám ukazuje to, co leží pod vašimi povrchními touhami. Naslouchejte,
když vám zjevuje, co skutečně přinese radost a dobro vašemu životu, vaší rodině a vaší farnosti.
