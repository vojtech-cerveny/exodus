## Den 22 - ROZTÁT PŘED HOSPODINEM

### Týdenní aktivity (ukazatelé cesty)

1. Zavázejte se (odevzdejte se) svému bratrstvu
1. Kolik bratrských setkání jste zameškali? Jste v pokušení přeskočit budoucí bratrskou svatou hodinu, mši nebo setkání? Jestli vás satan dokáže přesvědčit, že své bratry nepotřebujete, také ví, že vaše zotročení bude stejně lehké jako před exodem. Zavázejte se svému bratrstvu.
1. Vytvořte si cvičící plán
1. Exodus 90 volá po pravidelném cvičení. Jak jste si vedli? Minulí muži Exodu zjistili, že pokud se nemohou držet vytvořeného plánu cvičení, je velmi těžké udělat si každý týden čas na cvičení. Vytvořte si plán, sepište si jej a dodržujte ho.
1. Uvědomte si Boží moc
1. Jak se tento týden rány snáší na Egypt, uvědomte si Boží všemohoucnost. On má moc činit velké věci, včetně vysvobození z vašeho zajetí. Pamatujte: Jeho moc nezná hranic. Spoléhejte na Boha, On jediný vás dokáže vykoupit.
1. Jděte/vyjděte ven
1. Ve světe plném obrazovek a digitálních vztahů lidé zapomněli, jak být spolu. Něktěří dokonce zapomněli, jak se říká kusu země pokryté stromy. Udělejte si tento nebo příští víkend čas na to, abyste společně vyrazili na výlet do lesa, údolí nebo pustiny. Žádné výmluvy: čím horší počasí, tím lepší pouto. Tento společný čas vám dá život a pravé pouto, které budete vy a vaše bratrstvo potřebovat pro mnoho dalších týdnů před vámi.

#### Modlitba

Modlete se, aby Pán osvobodil vás a vaše bratrství.
Modleme se za svobodu všech mužů v exodu, stejně tak, jako se oni modlí za vás.
Ve jménu Otce i Syna i Ducha svatého … Otče náš… Ve jménu Otce i Syna i Ducha svatého … Amen.

### Čtení na den

**Exodus 9,8-12**

> <sup>8</sup>Hospodin řekl Mojžíšovi a Áronovi: „Naberte si plné hrsti sazí z pece a Mojžíš ať je rozhazuje faraónovi před očima směrem k nebi.
> <sup>9</sup>Bude z nich po celé egyptské zemi poprašek, který způsobí na lidech i na dobytku po celé egyptské zemi vředy hnisavých neštovic.“
> <sup>10</sup>Nabrali tedy saze z pece, postavili se před faraóna a Mojžíš je rozhazoval směrem k nebi. Na lidech i na dobytku se objevily vředy hnisavých neštovic.
> <sup>11</sup>Ani věštci se nemohli postavit před Mojžíše pro vředy, neboť vředy byly na věštcích i na všech Egypťanech.
> <sup>12</sup>Hospodin však zatvrdil faraónovo srdce, takže je neposlechl, jak Hospodin Mojžíšovi předpověděl.

### Reflexe

Dnešní čtení představuje malý ale pozoruhodný obrat v začátku druhé řady pěti ran proti faraonovi a lidu Egypta.
Důsledky těchto ran se stanou mnohem intenzivními, kouzelníci si totiž uvědomí Boží moc a srdce faraona je
zatvrzeno uvědoměním si Boží všemohoucnosti.

Po každé z první řady ran zatvrdil faraon své srdce. V druhé řadě pěti ran je faraonovo srdce zatvrzeno Bohem. Bůh
faraonovi nedělá nic zlého, ani nepřipravuje faraonovi neúspěch. Abychom tomu porozuměli, představme si máslo
a hlínu na horkém slunci. Každá látka reaguje svým způsobem na to stejné slunce – máslo roztává a hlína tvrdne.
Slunce nedělá rozdíl nezi těmito dvěma látkami. Rozdíl je spíše v povaze každé látky, která způsobuje různou
reakci.

V knize Exodu Izraelité reagují na Boží skutky jako máslo: časem Jeho přítomnost rozpouští jejich srdce. V odezvě
se rozhodnou ctít Boží velikost. Na druhé straně se faraon dívá na stejné Boží skutky a reaguje jako hlína: Boží
přítomnost zatvrzuje jeho srdce. Faraon odpovídá pyšně a zvyšuje odpor vůči Boží vůli. Dělá to proto, že pokud je
Bůh opravdu tím, kým říká, pak je faraon podvodník. Jestli je Bůh Bohem, pak jím faraon není. Faraon může celou
svou identitu, a všechno s ní spojené, v tomto mocenském boji ztratit.

Když vstupujete každý den do své svaté hodiny, jak reagujete na Boží přítomnost? Je vaše srdce jako máslo, nebo
jako hlína? Jedním ze způsobů, jak to vyzkoušet, je zvážit vaši schopnost zůstat tichý v mysli i těle. Dokážete sedět
před všemohoucím Bohem a jen být v klidu? Nebo vás Jeho přítomnost znervózňuje?

Měli byste toužit slyšet vůli Pána a konat podle ní. Cítíte-li se ve stresu nebo v úzkosti, je to pravděpodobně proto,
že bojujete s Bohem o moc. Možná zatvrzujete své srdce v dutém pokusu zachovat si svou identitu, která je menší
než ta, ke které vás Bůh volá, být člověkem pro Církev a pro vaši rodinu. Ve vaší dnešní svaté hodině si dnes
uvědomte, jak odpovídáte na přítomnost Boha. Potom si s Ním promluvte o tom, jak a proč tak odpovídáte.
