## Den 47 - DAR PŘIKÁZÁNÍ

### Úkony (ukazatelé cesty)

1. Ctěte svou svatou hodinu
1. Mnoho věcí vám chce Bůh sdělit. Touží s vámi sdílet Jeho samého. Dávejte mu stále denně čas v modlitbě. Nacházet výmluvy a říkat, že není hodný našeho času, znamená urážet samotného Boha. Zcela nás miluje a zaslouží si od nás mnohem víc než pouhé výmluvy.
1. Běžte ke zdroji
1. „Eucharistie je zdrojem a vrcholem celého křesťanského života,“ (KKC 1324). Jak se vám vedlo v docházení na jednu další mši svatou během týdne? Pokud jste Ježíše Krista v Eucharistii nepotkávali jednou do týdně častěji, zeptejte se sami sebe, proč. Bůh sám dává vysvobození. Udělejte si dnes čas ve svém týdenním rozvrhu k navštívení další mše.
1. Přistupujte k vašemu nočnímu examen zodpovědně
1. Pokud se vám vedlo praktikovat noční examen (zkoumání dne), uvidíte ve svém životě svobodu a úspěch, kterým vás Bůh obdařil. Pokud jste své noční examen nepraktikovali, váš osobní úspěch 91. dne vypadá bledě. Začněte zkoumat svůj den každou noc a důkladně. (Vysvětlení, jak dělat noční examen, můžete nalézt v Průvodci terénem.)
1. Zůstaňte radostní
1. Minulý týden vás Hospodin vysvobodil z Egypta cestou Rudého moře. Tento týden se nacházíte uprostřed devadesátidenní cesty. Můžete děkovat za mnoho. Můžete mít z mnoha věcí radost. Žijte v této radosti, takže i ostatní uvidí a přijdou na to, že Bůh aktivně dává lidem vysvobození.

#### Modlitba

Modlete se, aby Pán osvobodil vás a vaše bratrství.
Modleme se za svobodu všech mužů v exodu, stejně tak, jako se oni modlí za vás.
Ve jménu Otce i Syna i Ducha svatého … Otče náš… Ve jménu Otce i Syna i Ducha svatého … Amen.

### Čtení na den

**Exodus 20,1-17**

> <sup>1</sup>Bůh vyhlásil všechna tato přikázání:
> <sup>2</sup>„Já jsem Hospodin, tvůj Bůh; já jsem tě vyvedl z egyptské země, z domu otroctví.
> <sup>3</sup>Nebudeš mít jiného boha mimo mne.
> <sup>4</sup>Nezobrazíš si Boha zpodobením ničeho, co je nahoře na nebi, dole na zemi nebo ve vodách pod zemí.
> <sup>5</sup>Nebudeš se ničemu takovému klanět ani tomu sloužit. Já jsem Hospodin, tvůj Bůh, Bůh žárlivě milující. Stíhám vinu otců na synech do třetího i čtvrtého pokolení těch, kteří mě nenávidí,
> <sup>6</sup>ale prokazuji milosrdenství tisícům pokolení těch, kteří mě milují a má přikázání zachovávají.
> <sup>7</sup>Nezneužiješ jména Hospodina, svého Boha. Hospodin nenechá bez trestu toho, kdo by jeho jména zneužíval.
> <sup>8</sup>Pamatuj na den odpočinku, že ti má být svatý.
> <sup>9</sup>Šest dní budeš pracovat a dělat všechnu svou práci.
> <sup>10</sup>Ale sedmý den je den odpočinutí Hospodina, tvého Boha. Nebudeš dělat žádnou práci ani ty ani tvůj syn a tvá dcera ani tvůj otrok a tvá otrokyně ani tvé dobytče ani tvůj host, který žije v tvých branách.
> <sup>11</sup>V šesti dnech učinil Hospodin nebe i zemi, moře a všechno, co je v nich, a sedmého dne odpočinul. Proto požehnal Hospodin den odpočinku a oddělil jej jako svatý.
> <sup>12</sup>Cti svého otce i matku, abys byl dlouho živ na zemi, kterou ti dává Hospodin, tvůj Bůh.
> <sup>13</sup>Nezabiješ.
> <sup>14</sup>Nesesmilníš.
> <sup>15</sup>Nepokradeš.
> <sup>16</sup>Nevydáš proti svému bližnímu křivé svědectví.
> <sup>17</sup>Nebudeš dychtit po domě svého bližního. Nebudeš dychtit po ženě svého bližního ani po jeho otroku ani po jeho otrokyni ani po jeho býku ani po jeho oslu, vůbec po ničem, co patří tvému bližnímu.“

### Reflexe

Izraelité právě unikli z let služby faraonovi a zásahem zázračné a mocné ruky Hospodinovy si užívají skvělý
dar a výsadu tělesné svobody. Ale zde se najednou zdá, že je Bůh chce okovy deseti přikázání o svobodu
připravit. Proč se to děje? Nejsou snad svobodní, schopní činit svá rozhodnutí a směřovat svůj vlastní osud?
Proč se zdá, že se Bůh povyšuje nad svůj lid?

Bůh tím, že člověka stvořil a obdařil ho svobodou, velmi riskoval. Přeci to však udělal z jednoho důvodu: aby
člověk měl schopnost milovat Ho. Bez svobody není člověk schopný lásky. Kdyby nás Bůh stvořil jako roboty
a naprogramoval nás pro lásku k Němu, náš vztah s Ním by nebyl úplný. Nebyli bychom schopni Ho milovat.

Bůh do lidské svobody mnoho vložil. Vyhrál svobodu Izraelitům a také nám – na kříži. Poslední věcí, kterou
by Bůh chtěl vidět, by byla ztráta naší svobody. Deset přikázání je tedy vlastně záruka od Boha, vzor, jak
svobodu Izraelitů – a nás – zachovat.

Zamyslete se nad přikázáními: každé je navrženo tak, abychom nebyli znovuzotročeni peklem. Kdyžněkteré
z těchto přikázání porušíme, sami se připravíme o pravou svobodu. Přikázání na nás nejsou uvalena
despotickým Bohem; jsou neskutečně láskyplným darem Izraelitům – a nám. Zákony Církve, které z těchto
přikázání pramení, slouží stejnému účelu. Proto nejsou přikázání a zákony okovy, ale dary, které nám pomáhají
svobodně a správně milovat Boha.

Zvažte, které z přikázání nebo zákona Boha a Jeho Církve se vám nedaří přijmout. Přinese to Pánu a požádejte
ho, aby vám ukázal, jak vám to má pomoci milovat Boha svobodně a správně. (Pokud se vám nedaří přijmout
pokoj nad touto odpovědí, předneste to svému bratrstvu a vašemu duchovnímu vůdci pro objasnění.)
