## Den 28 - KREV BERÁNKA

### Úkony (ukazatelé cesty)

1. Zavázejte se (odevzdejte se) svému bratrstvu
1. Kolik bratrských setkání jste zameškali? Jste v pokušení přeskočit budoucí bratrskou svatou hodinu, mši nebo setkání? Jestli vás satan dokáže přesvědčit, že své bratry nepotřebujete, také ví, že vaše zotročení bude stejně lehké jako před exodem. Zavázejte se svému bratrstvu.
1. Vytvořte si cvičící plán
1. Exodus 90 volá po pravidelném cvičení. Jak jste si vedli? Minulí muži Exodu zjistili, že pokud se nemohou držet vytvořeného plánu cvičení, je velmi těžké udělat si každý týden čas na cvičení. Vytvořte si plán, sepište si jej a dodržujte ho.
1. Uvědomte si Boží moc
1. Jak se tento týden rány snáší na Egypt, uvědomte si Boží všemohoucnost. On má moc činit velké věci, včetně vysvobození z vašeho zajetí. Pamatujte: Jeho moc nezná hranic. Spoléhejte na Boha, On jediný vás dokáže vykoupit.
1. Jděte/vyjděte ven
1. Ve světe plném obrazovek a digitálních vztahů lidé zapomněli, jak být spolu. Něktěří dokonce zapomněli, jak se říká kusu země pokryté stromy. Udělejte si tento nebo příští víkend čas na to, abyste společně vyrazili na výlet do lesa, údolí nebo pustiny. Žádné výmluvy: čím horší počasí, tím lepší pouto. Tento společný čas vám dá život a pravé pouto, které budete vy a vaše bratrstvo potřebovat pro mnoho dalších týdnů před vámi.

#### Modlitba

Modlete se, aby Pán osvobodil vás a vaše bratrství.
Modleme se za svobodu všech mužů v exodu, stejně tak, jako se oni modlí za vás.
Ve jménu Otce i Syna i Ducha svatého … Otče náš… Ve jménu Otce i Syna i Ducha svatého … Amen.

### Čtení na den

**Exodus 12,21-28**

> <sup>21</sup>Mojžíš svolal všechny izraelské starší a řekl jim: „Jděte si vzít kus z bravu podle vašich čeledí a zabijte velikonočního beránka.
> <sup>22</sup>Potom vezměte svazek yzopu, namočte jej v misce s krví a krví z misky potřete nadpraží a obě veřeje. Ať nikdo z vás až do rána nevychází ze dveří svého domu.
> <sup>23</sup>Až Hospodin bude procházet zemí, aby udeřil na Egypt, uvidí krev na nadpraží a na obou veřejích. Hospodin ty dveře pomine a nedopustí, aby do vašeho domu vešel zhoubce a udeřil na vás.
> <sup>24</sup>Dbejte na toto ustanovení. To je provždy platné nařízení pro tebe i pro tvé syny.
> <sup>25</sup>Až přijdete do země, kterou vám Hospodin dá, jak přislíbil, dbejte na tuto službu.
> <sup>26</sup>Až se vás pak vaši synové budou ptát, co pro vás tato služba znamená,
> <sup>27</sup>odpovíte: ‚Je to velikonoční obětní hod Hospodinův. On v Egyptě pominul domy synů Izraele. Když udeřil na Egypt, naše domy vysvobodil.‘“ Lid padl na kolena a klaněl se.
> <sup>28</sup>Izraelci pak odešli a učinili přesně tak, jak Hospodin Mojžíšovi a Áronovi přikázal.

### Reflexe

Dnešní pasáž nás upozorňuje na moc Eucharistie. Svatý Jan Zlatoústý o této pasáži napsal svým přímým,
vyzývajícím způsobem:
_Přejeme-li si porozumět moci Kristovy krve, měli bychom se vrátit ke starověké zprávě o její
předzvěsti v Egyptě. „Obětujte bezvadného beránka,“ přikazuje Mojžíš, „a jeho krví potřete
svá nadpraží a veřeje.“ Kdybychom se ho zeptali, co tím myslel a jak by krev nerozumného
zvířete mohla zachránit lid obdařený rozumem, jeho odpovědí by bylo, že zachraňující moc
leží ne v krvi samotné, ale ve znaku Pánovy krve. V těchto dnech, kdy anděl zkázy viděl krev
na dveřích, se neodvážil vstoupit. Jak se tedy přiblíží ďábel, když uvidí ne krev na veřejích, ale
pravou krev na rtech věřících, na dveřích Kristova chrámu._

Samozřejmě má na mysli svaté přijímání, které přijímáme na rtech a do úst. Tento neuvěřitelný dar nám
poskytuje ochranu před mocí smrti a temnoty, ještě více než krev velikonočního beránka chránila děti
Izraele před andělem zkázy. Běžíte každodenně k přijímání Eucharistie? Byli jste alespoň věrní jedné mši
svaté navíc v týdnu? Krev Beránka není jen částí historické události, ale probíhající, současná realita.
Kristus nabídl svou oběť jednou pro všechny a tato oběť pokračuje každou mší svatou. Jaký to dar.

Věříte, že Tělo a Krev Kristova přítomná v Eucharistii má skutečně moc chránit vás před mocí smrti a
temnoty? Věříte, že Kristovo Tělo, Krev, Duše a Božství jsou plně přítomny v Eucharistii? Pokud ano,
chvalte Boha, že máte oči k vidění a uši k slyšení dobrých zpráv, které pro vás má. Pokud ne, dnes se
upřímně zeptejte Boha, jestli je tato dva tisíce let stará tradice opravdu pravdivá.
