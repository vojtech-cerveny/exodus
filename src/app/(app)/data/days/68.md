## Den 68 - OBĚTOVAT NEUSTÁLE

### Týdenní aktivity (ukazatelé cesty)

1. Zkontaktujte svou kotvu
1. Po týdnech vykonávání nočního zkoumání dne (examen) jste začali dobře poznávat sami sebe. Jste v pokušení podvádět, přeskočit rozjímání, vyhnout se času s Bohem v modlitbě nebo dokonce zcela se obrátit zpět k otroctví? Zkontaktujte svou kotvu. Proto tu je. I když jste s ním již dnes mluvili, pokud jste v obavách, že byste mohli padnout, znovu mu dejte vědět. Je mnohem lepší v čase pokušení svou kotvu zkontaktovat, než padnout a muset vysvětlovat celému bratrstvu, proč jste v té době své kotvě nedali vědět.
1. Držte se disciplín
1. Praxe askeze se stala všední a ztratila půvab, ale svoboda ne. Teď je ten čas, kdy se svaly vašich ctností opravdu zesilují. Vaše snaha, nebo její nedostatek, bude 91. dne vám i vašemu bratrstvu jasná. Budujte ctnosti. Držte se disciplín.
1. Stále se spoléhejte na Pána
1. Dovedl vás až sem. Povede vás i dál, až do země zaslíbené. Jestli jste si začínali myslet, že jste tuto práci dokázali sami, možná vám ukáže, čeho jste schopni bez Něj. To znamená – možná vám dovolí, abyste se vrátili zpět do Egypta. Zůstaňte na úpatí hory Sinaj. Stále se spoléhejte na Pána.

#### Modlitba

Modlete se, aby Pán osvobodil vás a vaše bratrství.
Modleme se za svobodu všech mužů v exodu, stejně tak, jako se oni modlí za vás.
Ve jménu Otce i Syna i Ducha svatého … Otče náš… Ve jménu Otce i Syna i Ducha svatého … Amen.

### Čtení na den

**Exodus 29,38-46**

> <sup>38</sup>Toto pak budeš přinášet na oltáři: každodenně dva jednoroční beránky.
> <sup>39</sup>Jednoho beránka přineseš ráno a druhého beránka přineseš navečer.
> <sup>40</sup>A k prvnímu beránkovi též desetinu éfy bílé mouky zadělané čtvrtinou hínu vytlačeného oleje a jako úlitbu čtvrtinu hínu vína.
> <sup>41</sup>Druhého beránka přineseš navečer; podobně jako jitřní obětní dar a příslušnou úlitbu jej přineseš v libou vůni, ohnivou oběť pro Hospodina.
> <sup>42</sup>Tuto každodenní zápalnou oběť budete přinášet u vchodu do stanu setkávání před Hospodinem po všechna vaše pokolení. Tam se s vámi budu setkávat, abych tam k tobě mluvil.
> <sup>43</sup>Budu se tam setkávat se syny Izraele a místo bude posvěceno mou slávou.
> <sup>44</sup>Posvětím stan setkávání a oltář; také Árona a jeho syny posvětím, aby mi sloužili jako kněží.
> <sup>45</sup>Budu přebývat uprostřed Izraelců a budu jejich Bohem.
> <sup>46</sup>Poznají, že já jsem Hospodin, jejich Bůh, že já jsem je vyvedl z egyptské země, abych přebýval uprostřed nich. Já jsem Hospodin, jejich Bůh.

### Reflexe

Dnešní čtení obsahuje jen nepatrný zlomek z dlouhého seznamu obětí, které měli Izraelité vykonávat. Bůh obzvláště
přikazuje, aby tyto oběti byly přinášeny “bez ustání” a “nepřetržitě”. Ačkoli to překládáme různými frázemi,
hebrejštinapoužívá jediný slovní kořen, a to tamyid, což znamená “nepřetržitě”.

Při popisu správného uctívání a služby ve svatyni se tamyid vyskytuje pro zdůraznění 34krát (od Ex 25,30 až po Num
29,38). Je nadmíru zřejmé, že Hospodin po Izraelitech chce, aby mu prokazovali chválu a úctu v každém okamžiku.
Izraelité nedostávají žádnou večerní přestávku nebo pár dní volna k tomu, aby mohli jít se svými kamarády do baru
nebo prožít trochu toho neškodného hýření. Jak je dobře, že Bůh nás lidi už nadále nevolá k takové svaté poslušnosti.

Nebo snad ano?

Jako to čteme v listu Židům: „Přinášejme tedy skrze Ježíše stále oběť chvály Bohu; naše rty nechť vyznávají jeho
jméno“ (Žd 13,15). A list dále pokračuje: „Nezapomínejme také na dobročinnost a štědrost, takové oběti se Bohu líbí“
(13,16).

Podobně jako Izraelité jsme i myvoláni neustálepřinášet Bohu oběti. Modlitba, askeze a bratrství, to nejsou jen
jednorázové požadavky. Není to jen módní trend nebo vzrušující dočasná výzva. Bůh po nich od nás touží neustále.

Jaký je váš dnešní postoj? Stále toužíte tuto cestu exodu opustit a sklouznout zpět k pohodlnému způsobu života? Nebo
vás Pán osvobodil, abyste vidělivětší dary, které vám dal, a slávu plánu, který ve vás skrze ně buduje? Učíte se modlit,
obětovat a táhnout své bratry ke svatosti. Jste formováni, abyste konali činy, o kterých si většina lidí (jsou-li k sobě
upřímní) může nechat jenom zdát. Poznáváte velikost těchto darů? Pohovořte si dnes s Pánem o touze tyto tři dary na
konci exodu využít nebo opustit. Naslouchejte Mu a nechte se utěšit láskyplným plánem, který s vámi má.
