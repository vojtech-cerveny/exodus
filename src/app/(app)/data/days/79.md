## Den 79 - NEHRAJME SI NA NEVĚSTKU

### Týdenní aktivity (ukazatelé cesty)

1. Znovu se zavázejte k dennímu rozjímání
1. V něm se vám v následujících posledních dvou týdnech mnoho objasní. Buďte oddaným bratrstvem. Rozjímání vám pomůže pochopit, kam vás Slovo vede. Také vám naznačí poslední kroky na cestě ke Dni 91. Teď by pro vás či vaše bratry bylo dost smutné sejít z cesty.
1. Pokračujte ve svém závazku ke Slovu
1. Ačkoli se kniha Exodus pomalu uzavírá, příběh Izraelitů v poušti zůstává nedokončený. Následujte Slovo, až vás povede od knihy Exodus k dalším třem navazujícím knihám: Leviticus, Numeri a Deuteronomium.
1. Upevněte svůj plán pro Den 91
1. Den 91 se kvapem blíží, i když jste stále ještě v těchto posledních týdnech očišťováni. Nemá-li vaše bratrstvo žádný plán pro aktivní službu vaší farnosti a rodinám ve Dni 91, nic se neuskuteční. Naplánujte si, že si jako bratrstvo odpočinete na čtrnáct dní po skončení Exodu 90. Poté si naplánujte pokračování vašich setkání. Tato časová oběť ponese mnoho ovoce pro vás, vaši rodinu, vaše bratrstvo i vaši farnost. Nezahoďte prosím tuto šanci.
1. Rozdávejte/sdílejte radost
1. Jestli se vám tento týden podařilo pěstovat radost skrze vděčnost a naději, šiřte ji dál ve svém bratrstvu. Je možné, že ne všichni vaši bratři jsou na stejné úrovni radosti. Pomozte jim pěstovat vděčnost a naději. Sdílejte s nimi tento týden radost.

#### Modlitba

Modlete se, aby Pán osvobodil vás a vaše bratrství.
Modleme se za svobodu všech mužů v exodu, stejně tak, jako se oni modlí za vás.
Ve jménu Otce i Syna i Ducha svatého … Otče náš… Ve jménu Otce i Syna i Ducha svatého … Amen.

### Čtení na den

**Exodus 34,10-21.27-28**

> <sup>10</sup>Hospodin odpověděl: „Hle, uzavírám s vámi smlouvu. Před veškerým tvým lidem učiním podivuhodné věci, jaké nebyly stvořeny na celé zemi ani mezi všemi pronárody. Všechen lid, uprostřed něhož jsi, uvidí Hospodinovo dílo; neboť to, co já s tebou učiním, bude vzbuzovat bázeň.
> <sup>11</sup>Bedlivě dbej na to, co ti dnes přikazuji. Hle, vypudím před tebou Emorejce, Kenaance, Chetejce, Perizejce, Chivejce a Jebúsejce.
> <sup>12</sup>Dej si pozor, abys neuzavíral smlouvu s obyvateli té země, do které vejdeš, aby se nestali uprostřed tebe léčkou.
> <sup>13</sup>Proto jejich oltáře poboříte, jejich posvátné sloupy roztříštíte a jejich posvátné kůly pokácíte.
> <sup>14</sup>Nebudeš se klanět jinému bohu, protože Hospodin, jehož jméno je Žárlivý, je Bůh žárlivě milující.
> <sup>15</sup>Neuzavřeš smlouvu s obyvateli té země. Budou se svými bohy smilnit a svým bohům obětovat a tebe pozvou, abys jedl z jejich obětního hodu;
> <sup>16</sup>a ty budeš brát z jejich dcer manželky pro své syny a jejich dcery budou se svými bohy smilnit a svádět tvé syny, aby smilnili s jejich bohy.
> <sup>17</sup>Nebudeš si odlévat sochy bohů.
> <sup>18</sup>Budeš dbát na slavnost nekvašených chlebů. Sedm dní budeš jíst nekvašené chleby, jak jsem ti přikázal, ve stanovený čas v měsíci ábíbu; neboť v měsíci ábíbu jsi vyšel z Egypta.
> <sup>19</sup>Všechno, co otvírá lůno, bude patřit mně, i každý samec z prvého vrhu tvého stáda, skotu i bravu.
> <sup>20</sup>Osla, který se narodil jako první, vyplatíš ovcí; jestliže jej nevyplatíš, zlomíš mu vaz. Vyplatíš každého svého prvorozeného syna. Nikdo se neukáže před mou tváří s prázdnou.
> <sup>21</sup>Šest dní budeš pracovat, ale sedmého dne odpočineš; i při orbě a při žni odpočineš.

> <sup>27</sup>Hospodin řekl Mojžíšovi: „Napiš si tato slova, neboť podle těchto slov uzavírám s tebou a s Izraelem smlouvu.“
> <sup>28</sup>A byl tam s Hospodinem čtyřicet dní a čtyřicet nocí; chleba nepojedl a vody se nenapil, nýbrž psal na desky slova smlouvy, desatero přikázání.

### Reflexe

Existují dva typy žárlivosti. První z nich je hříšná. Je sobecká, zpravidla zlovolná, často totožná se závistí. Oproti tomu spravedlivá
žárlivost je právoplatná odezva na nedostatek něčeho, na co má člověk nárok. Žárlivost, o které Bůh v dnešním úryvku hovoří, je
spravedlivá žárlivost.

Pokud muž, který vidí svého souseda vracet se ze schůzky se supermodelkou, začne vůči svému sousedu žárlit, je to žárlivist
hříšná, neboť na tuto modelku nemá o nic větší nárok než jeho soused. Ale pokud tentýž muž uvidí souseda ze schůzky přijíždět s
jeho vlastní manželkou, má právo na to reagovat žárlivostí. Jeho žena (ačkoli není jeho majetkem) je jeho manželka, ne sousedova
manželka. Tudíž jeho spravedlivá žárlivost vyrůstá z něčeho, na co má nárok: věrnost své ženy.

Bůh mluví o svém vztahu k lidu, s nímž uzavřel smlouvu (a to jak ve Starém, tak v Novém Zákoně), jako o vztahu manželském.
Boží smlouvy s člověkem vyžadují věrnost z obou stran, jak od Boha, tak i od lidí. Bůh je samozřejmě věrný vždy, a tudíž
oprávněně pociťuje žárlivost kvůli věrnosti svého lidu. Bůh Izraelitům přikazuje strhnout oltáře a rozbít sloupoví vztyčené k poctě
modlám, aby jim pomohl vyvarovat se příležitostí, které přímo svádějí ke hříchu nevěrnosti.

Tato preventivní opatření platí i pro nás dnes. Máme v našich domech nebo na pracovním stole v práci stále ještě oltáře vystavěné
našim modlám? Vede naše modloslužba s námi žijící lidi do nevěstince s námi? Položte si dnes upřímně tyto dvě otázky.
Promluvte s nimi o Pánu ve své svaté hodince. Všímejte si věcí, nad kterými máte zodpovědnost, ve vašem domě, až pojedete
autem, budete v práci. Jestli na těchto místech máte vystavěné oltáře, pilíře nebo schrány modlám, zamyslete se nad jejich ráznou
změnou, nebo vás i ostatní budou pokoušet už dnes, nebo ve Dni 91.
