## Den 36 - SÍLA KŘTU

### Týdenní aktivity (ukazatelé cesty)

1. Udělejte si čas na dobrou zpověď
1. Pokud jste naposledy byli u zpovědi na začátku vašeho exodu nebo předtím, než začal, pak je toto ideální čas vrátit se zpět. Hřích „zraňuje a oslabuje samotného hříšníka, jakož i jeho vztahy k Bohu a k bližnímu“ (KKC 1459). Proto hřích, a co je důležitější – účinek hříchu – je přímo v protikladu s cíly Exodu 90. Vyhledejte, kdy se ve vaší farnosti zpovídá, a udělejte si čas na přijetí milostí, které vám Bůh chce dát vprostřed tohoto exodu.
1. Držte se reflexí
1. Zůstaňte na této cestě v jednotě se svýmy bratry. Nepodvádějte sebe sama v tomto exodu. Držte se denních reflexí.
1. Vstupte do Slova
1. Kristus je ono Slovo, které čtete ve vašich reflexích Písma každý den. Nečtěte pouze slova, vstupte do Slova. To Slovo žije. Je to člověk a můžete s ním hovořit. Člověk, který mluví přímo k vám. Vstupte do Slova každý den nasloucháním, co vám ve vaší životní situaci chce Pán říci.

#### Modlitba

Modlete se, aby Pán osvobodil vás a vaše bratrství.
Modleme se za svobodu všech mužů v exodu, stejně tak, jako se oni modlí za vás.
Ve jménu Otce i Syna i Ducha svatého … Otče náš… Ve jménu Otce i Syna i Ducha svatého … Amen.

### Čtení na den

**Exodus 14,21-31**

> <sup>21</sup>Mojžíš vztáhl ruku nad moře a Hospodin hnal moře silným východním větrem, který vál po celou noc, až proměnil moře v souš. Vody byly rozpolceny.
> <sup>22</sup>Izraelci šli prostředkem moře po suchu. Vody jim byly hradbou zprava i zleva.
> <sup>23</sup>Egypťané je pronásledovali a vešli za nimi doprostřed moře, všichni faraónovi koně, vozy i jízda.
> <sup>24</sup>Za jitřního bdění vyhlédl Hospodin ze sloupu ohnivého a oblakového na egyptský tábor a vyvolal v egyptském táboře zmatek.
> <sup>25</sup>Způsobil, že se uvolnila kola jejich vozů, takže je stěží mohli ovládat. Tu si Egypťané řekli: „Utečme před Izraelem, neboť za ně bojuje proti Egyptu Hospodin.“
> <sup>26</sup>Hospodin řekl Mojžíšovi: „Vztáhni ruku nad moře! Vody se obrátí na Egypťany, na jejich vozy a jízdu.“
> <sup>27</sup>Mojžíš vztáhl ruku nad moře, a když nastávalo jitro, moře opět nabylo své moci. Egypťané utíkali proti němu a Hospodin je vehnal doprostřed moře.
> <sup>28</sup>Vody se vrátily, přikryly vozy i jízdu celého faraónova vojska, které vešlo za Izraelci do moře. Nezůstal z nich ani jediný.
> <sup>29</sup>Ale Izraelci přešli prostředkem moře po suchu a vody jim byly hradbou zprava i zleva.
> <sup>30</sup>Onoho dne zachránil Hospodin Izraele z moci Egypta. Izrael viděl na břehu moře mrtvé Egypťany.
> <sup>31</sup>Tak uviděl Izrael velikou moc, kterou osvědčil Hospodin na Egyptu. Lid se bál Hospodina a uvěřili Hospodinu i jeho služebníku Mojžíšovi.

### Reflexe

Nemělo by být překvapením, že události dnešního čtení slouží jako prvotní obraz křtu. Izraelité, povolaní mít důvěru a
víru v Boha, kráčejí k vodě. Vstupují jako lidé utlačovaní Egyptem a vycházejí na druhé straně zachránění.

V křesťanském křtu nepokřtěný, povolaný k důvěře a víře v Boha, kráří k vodě ve křtitelnici. Vstupuje jako muž
utlačovaný sevřením hříchu a smrti, a vychází z vody zachráněný. To je možné díky Duchu svatému, který se vznáší
nad vodami (tak jako když byl sám Ježíš pokřtěn) a nově nás utváří. Když se díváme na událost dnešního čtení, vidíme
něco podobného: „Hospodin hnal moře silným východním větrem, který vál po celou noc…“ Vítr zde slouží jako obraz
Ducha svatého. Stejně jako v křesťanském křtu je to Duch svatý, vznášející se nad vodami, který umožní spásu
Izraelitů.

Rozdělení Rudého moře ukazuje moc Ducha svatého, tedy moc Boží. Tato událost způsobí bázeň Izraelitů před
Bohem, a jejich víru v Něj (srov. Ex 14,31). I dnes si Židé tuto spásonosnou událost připomínají jako důkaz velkého
Božího plánu s nimi. Vzhlíží k této události a připomínají si, že jsou Božími prvorozenými syny, a On je jejich Bohem.
Nepodceňujte svůj vlastní křest. Spíše jako Izraelité si tuto spásnou událost připomínejte a vzpomeňte si, že Bůh má
pro vás také svůj velký plán. Dovolte, aby váš křest sloužil jako ustavičná připomínka toho, že jste Božím synem, a On
je vaším Bohem.

Vezměme v potaz malé kropenky ve vchodech katolických kostelů po celém světě. Jsou ty jen proto, abyste
bezdůvodně namočili konečky svých prstů a zanechali kapky na košili? Ani náhodou. Pokaždé, když si smočíte prsty
v kropence, vzpomeňte si na milosti vašeho křtu. Užívejte svěcené vody v kropenkách k tomu, abyste si připomněli, že
Bůh má pro vás svůj velký Plán, a že jste Božím synem, a On je vaším Bohem. Jaký to dar.

Předneste dnes tyto tři věci – Boží plán pro vás, vaše synovství a božskost Boha – do vaší svaté hodiny. Pozvěte Pána,
aby vám o každé sdělil více a novým způsobem.
