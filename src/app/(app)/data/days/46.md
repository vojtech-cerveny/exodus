## Den 46 - ÚCTA K BOHU

### Týdenní aktivity (ukazatelé cesty)

1. Ctěte svou svatou hodinu
1. Mnoho věcí vám chce Bůh sdělit. Touží s vámi sdílet Jeho samého. Dávejte mu stále denně čas v modlitbě. Nacházet výmluvy a říkat, že není hodný našeho času, znamená urážet samotného Boha. Zcela nás miluje a zaslouží si od nás mnohem víc než pouhé výmluvy.
1. Běžte ke zdroji
1. „Eucharistie je zdrojem a vrcholem celého křesťanského života,“ (KKC 1324). Jak se vám vedlo v docházení na jednu další mši svatou během týdne? Pokud jste Ježíše Krista v Eucharistii nepotkávali jednou do týdně častěji, zeptejte se sami sebe, proč. Bůh sám dává vysvobození. Udělejte si dnes čas ve svém týdenním rozvrhu k navštívení další mše.
1. Přistupujte k vašemu nočnímu examen zodpovědně
1. Pokud se vám vedlo praktikovat noční examen (zkoumání dne), uvidíte ve svém životě svobodu a úspěch, kterým vás Bůh obdařil. Pokud jste své noční examen nepraktikovali, váš osobní úspěch 91. dne vypadá bledě. Začněte zkoumat svůj den každou noc a důkladně. (Vysvětlení, jak dělat noční examen, můžete nalézt v Průvodci terénem.)
1. Zůstaňte radostní
1. Minulý týden vás Hospodin vysvobodil z Egypta cestou Rudého moře. Tento týden se nacházíte uprostřed devadesátidenní cesty. Můžete děkovat za mnoho. Můžete mít z mnoha věcí radost. Žijte v této radosti, takže i ostatní uvidí a přijdou na to, že Bůh aktivně dává lidem vysvobození.

#### Modlitba

Modlete se, aby Pán osvobodil vás a vaše bratrství.
Modleme se za svobodu všech mužů v exodu, stejně tak, jako se oni modlí za vás.
Ve jménu Otce i Syna i Ducha svatého … Otče náš… Ve jménu Otce i Syna i Ducha svatého … Amen.

### Čtení na den

**Exodus 19,16-25**

> <sup>16</sup>Když nadešel třetí den a nastalo jitro, hřmělo a blýskalo se, na hoře byl těžký oblak a zazněl velmi pronikavý zvuk polnice. Všechen lid, který byl v táboře, se třásl.
> <sup>17</sup>Mojžíš vyvedl lid z tábora vstříc Bohu a postavili se při úpatí hory.
> <sup>18</sup>Celá hora Sínaj byla zahalena kouřem, protože Hospodin na ni sestoupil v ohni. Kouř z ní stoupal jako z hutě a celá hora se silně chvěla.
> <sup>19</sup>Zvuk polnice víc a více sílil. Mojžíš mluvil a Bůh mu hlasitě odpovídal.
> <sup>20</sup>Hospodin totiž sestoupil na horu Sínaj, na vrchol hory. Zavolal Mojžíše na vrchol hory a Mojžíš tam vystoupil.
> <sup>21</sup>Hospodin Mojžíšovi řekl: „Sestup a varuj lid, aby se nikdo ne pokoušel proniknout k Hospodinu ve snaze ho uvidět. Mnoho by jich padlo.
> <sup>22</sup>Také kněží, kteří přistupují k Hospodinu, se musí posvětit, aby se na ně Hospodin neobořil.“
> <sup>23</sup>Mojžíš řekl Hospodinu: „Lid nemůže vystoupit na horu Sínaj, neboť ty sám jsi nás varoval slovy: Vymez podél hory hranici a horu posvěť.“
> <sup>24</sup>Hospodin mu řekl: „Teď sestup, potom vystoupíš spolu s Áronem; ale kněží ani lid nesmějí proniknout a vystoupit k Hospodinu, aby se na ně neobořil.“
> <sup>25</sup>Mojžíš tedy sestoupil k lidu a řekl jim to.

### Reflexe

Písmo nám říká: „Začátek moudrosti je bázeň před Hospodinem a poznat Svatého je rozumnost,“ (Přís 9,10). Co si pomyslíte, když
to slyšíte? Až moc dlouho byl Bůh zobrazován kazateli a učiteli jako květinová a mírná postava, naprosto přístupný, nenahánějící
strach. Je to opačně. Bůh je naprosto nepochopitelný a všemocný. Člověk klame sám sebe, pokud považuje Boha za neškodného.

Řádná bázeň vyvolává úctu. Zkušení horolezci mají strach ze sněhu. Sníh se většině lidí zdá neškodný, ale pro horolezce je sněhová
lavina skutečnou možností smrti. Proto horolezci respektují sílu sněhu tím, že sledují počasí, testují sněhovou pokrývku a
odpovídajícím způsobem upravují své trekové plány. Navzdory tomu, co si lidé myslí, sníh zdaleka není neškodný. Stejně – a
mnohem víc – je to i s Bohem.

V dnešním úryvku jsou Izraelité zvukem polnice upozorněni na přítomnost Boha. Zvuk polnice se v Písmu svatém objevuje ze dvou
důvodů: svolat muže k bitvě, a svolat lid k modlitbě. Není ironií, že tato svolávání sdílí stejný signál. Troubení volá muže jak do boje
v poli, tak k modlitbě před Bohem.

Zamyslete se, jak často jste se modlívali před tímto duchovním cvičením. Pokud jste nevstupovali na bojiště modlitby denně, bylo
to kvůli nedostatku času, nebo proto, že jste se vlastně řádně nebáli Boha?

Začínáte ve zkušenosti exodu vidět sílu a moc Boha dát život a vzít ho zpět? Vidíte svou potřebu Boha uctívat? Nebo Ho stále vidíte
očima městského člověka, který vidí párkrát ročně neškodný sníh pomalu se snášející na město? Polnice zazněla. Vaše volba
(ne)přistupovat denně k modlitbě již beze slov odpověděla na tuto otázku.

Pokud jste do své svaté hodiny posledních 46 dní vstupovali dobrovolně a věrně, vzdejte Bohu velkou chválu. Vaše oči dobře vidí
Jeho moc a sílu. Pokud jste se závazkem modlitby během tohoto duchovního cvičení bojovali, předneste to Pánu. Dejte Mu šanci
podělit se s vámi o věčný přínos učení se bázni a Boží úcty. On je dobrý, a rozhovor s Ním bude stát za to.
