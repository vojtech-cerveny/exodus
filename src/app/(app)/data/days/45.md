## Den 45 - SMYSL POSVÁTNA

### Týdenní aktivity (ukazatelé cesty)

1. Ctěte svou svatou hodinu
1. Mnoho věcí vám chce Bůh sdělit. Touží s vámi sdílet Jeho samého. Dávejte mu stále denně čas v modlitbě. Nacházet výmluvy a říkat, že není hodný našeho času, znamená urážet samotného Boha. Zcela nás miluje a zaslouží si od nás mnohem víc než pouhé výmluvy.
1. Běžte ke zdroji
1. „Eucharistie je zdrojem a vrcholem celého křesťanského života,“ (KKC 1324). Jak se vám vedlo v docházení na jednu další mši svatou během týdne? Pokud jste Ježíše Krista v Eucharistii nepotkávali jednou do týdně častěji, zeptejte se sami sebe, proč. Bůh sám dává vysvobození. Udělejte si dnes čas ve svém týdenním rozvrhu k navštívení další mše.
1. Přistupujte k vašemu nočnímu examen zodpovědně
1. Pokud se vám vedlo praktikovat noční examen (zkoumání dne), uvidíte ve svém životě svobodu a úspěch, kterým vás Bůh obdařil. Pokud jste své noční examen nepraktikovali, váš osobní úspěch 91. dne vypadá bledě. Začněte zkoumat svůj den každou noc a důkladně. (Vysvětlení, jak dělat noční examen, můžete nalézt v Průvodci terénem.)
1. Zůstaňte radostní
1. Minulý týden vás Hospodin vysvobodil z Egypta cestou Rudého moře. Tento týden se nacházíte uprostřed devadesátidenní cesty. Můžete děkovat za mnoho. Můžete mít z mnoha věcí radost. Žijte v této radosti, takže i ostatní uvidí a přijdou na to, že Bůh aktivně dává lidem vysvobození.

#### Modlitba

Modlete se, aby Pán osvobodil vás a vaše bratrství.
Modleme se za svobodu všech mužů v exodu, stejně tak, jako se oni modlí za vás.
Ve jménu Otce i Syna i Ducha svatého … Otče náš… Ve jménu Otce i Syna i Ducha svatého … Amen.

### Čtení na den

**Exodus 19,1-15**

> <sup>1</sup>Třetího měsíce potom, co Izraelci vyšli z egyptské země, téhož dne, přišli na Sínajskou poušť.
> <sup>2</sup>Vytáhli z Refídimu, přišli na Sínajskou poušť a utábořili se v poušti; Izrael se tam utábořil naproti hoře.
> <sup>3</sup>Mojžíš vystoupil k Bohu. Hospodin k němu zavolal z hory: „Toto povíš domu Jákobovu a oznámíš synům Izraele:
> <sup>4</sup>Vy sami jste viděli, co jsem učinil Egyptu. Nesl jsem vás na orlích křídlech a přivedl vás k sobě.
> <sup>5</sup>Nyní tedy, budete-li mě skutečně poslouchat a dodržovat mou smlouvu, budete mi zvláštním vlastnictvím jako žádný jiný lid, třebaže má je celá země.
> <sup>6</sup>Budete mi královstvím kněží, pronárodem svatým. To jsou slova, která promluvíš k synům Izraele.“
> <sup>7</sup>Mojžíš přišel, zavolal starší lidu a předložil jim všechno, co mu Hospodin přikázal.
> <sup>8</sup>Všechen lid odpověděl jednomyslně: „Budeme dělat všechno, co nám Hospodin uložil.“ Mojžíš tlumočil odpověď lidu Hospodinu.
> <sup>9</sup>Hospodin řekl Mojžíšovi: „Hle, přijdu k tobě v hustém oblaku, aby lid slyšel, až s tebou budu mluvit, a aby ti provždy věřili.“ Mojžíš totiž Hospodinu oznámil slova lidu.
> <sup>10</sup>Hospodin dále Mojžíšovi řekl: „Jdi k lidu a dnes i zítra je posvěcuj; ať si vyperou pláště
> <sup>11</sup>a ať jsou připraveni na třetí den, neboť třetího dne sestoupí Hospodin před zraky všeho lidu na horu Sínaj.
> <sup>12</sup>Vymezíš kolem lidu hranici a řekneš: Střezte se vystoupit na horu nebo i dotknout se jejího okraje. Kdokoli se hory dotkne, musí zemřít;
> <sup>13</sup>nedotkne se ho žádná ruka, bude ukamenován nebo zastřelen. Ať je to dobytče nebo člověk, nezůstane naživu. Teprve až se dlouze zatroubí na roh, smějí na horu vystoupit.“
> <sup>14</sup>Mojžíš sestoupil z hory k lidu, posvětil lid a oni si vyprali pláště.
> <sup>15</sup>Řekl také lidu: „Buďte připraveni na třetí den; nepřistupujte k ženě.“

### Reflexe

Lid Izraele se připravuje na setkání s Bohem. Považte všechny přípravy, které musí podstoupit předtím, než se setkají
s Bohem jejich otců: praní prádla, abstinence a úcta. Lidem je připomínáno, že Bůh je zcela svatý, a je jim zakázáno se
Ho dotknout nebo jen přistoupit k hoře, na které bude Mojžíš mluvit s Bohem. Hora je tak posvátná, že jen dotknutí se
jí by přineslo smrt.

Dnes jsme ztratili smysl posvátna. Lidé jen ojediněle stojí před Hospodinem v úžasu a rozjímají nad svou
bezvýznamností před Ním. Pryč jsou dny, kdy lidé vcházeli do svatyní s velkou úctou. Ty dny, kdy lidé nevcházeli do
svatyně, aniž by se řádně oblékli, duchovně připravili, a činili tak s konkrétním smyslem. Zamyslete se na chvíli nad
vaším farním kostelem. Vcházíte do něj citlivě a s úctou? Přistupujete do svatyně zbožně, a staráte se, abyste se vhodně
oblékli a připravili na vstup do ní? Procházíte se svatyní, jako by to nebylo nic jiného než průchod na jiné místo v kostele?

Bůh říká Izraelitům, aby vyprali své pláště, a připravili se tak na Hospodina. Dnes přichází dospělí lidé na mši svatou
neupravení, v žabkách a kraťasech, džínách a triku nebo mikině. „Aspoň jsem tady,“ říkají pro svou obhajobu.

Katolík, který touží po synovském vztahu s Bohem Otcem, by měl před Pána předstupovat řádně připraven – a to zahrnuje
i základní vnější úpravu. Zeptejte se dnes Pána, jak byste Jej podle Jeho přání měli uctívat při mši svaté. Buďte ochotni
naplnit Boží požadavky, stejně jako Mojžíš a Izraelité. Bůh za to stojí.
