## Den 69 - KADIDLO A NEBESKÁ LITURGIE

### Týdenní aktivity (ukazatelé cesty)

1. Zkontaktujte svou kotvu
1. Po týdnech vykonávání nočního zkoumání dne (examen) jste začali dobře poznávat sami sebe. Jste v pokušení podvádět, přeskočit rozjímání, vyhnout se času s Bohem v modlitbě nebo dokonce zcela se obrátit zpět k otroctví? Zkontaktujte svou kotvu. Proto tu je. I když jste s ním již dnes mluvili, pokud jste v obavách, že byste mohli padnout, znovu mu dejte vědět. Je mnohem lepší v čase pokušení svou kotvu zkontaktovat, než padnout a muset vysvětlovat celému bratrstvu, proč jste v té době své kotvě nedali vědět.
1. Držte se disciplín
1. Praxe askeze se stala všední a ztratila půvab, ale svoboda ne. Teď je ten čas, kdy se svaly vašich ctností opravdu zesilují. Vaše snaha, nebo její nedostatek, bude 91. dne vám i vašemu bratrstvu jasná. Budujte ctnosti. Držte se disciplín.
1. Stále se spoléhejte na Pána
1. Dovedl vás až sem. Povede vás i dál, až do země zaslíbené. Jestli jste si začínali myslet, že jste tuto práci dokázali sami, možná vám ukáže, čeho jste schopni bez Něj. To znamená – možná vám dovolí, abyste se vrátili zpět do Egypta. Zůstaňte na úpatí hory Sinaj. Stále se spoléhejte na Pána.

#### Modlitba

Modlete se, aby Pán osvobodil vás a vaše bratrství.
Modleme se za svobodu všech mužů v exodu, stejně tak, jako se oni modlí za vás.
Ve jménu Otce i Syna i Ducha svatého … Otče náš… Ve jménu Otce i Syna i Ducha svatého … Amen.

### Čtení na den

**Exodus 30,1-10**

> <sup>1</sup>Zhotovíš také oltář k pálení kadidla. Z akáciového dřeva jej zhotovíš.
> <sup>2</sup>Bude čtyřhranný: loket dlouhý, loket široký a dva lokte vysoký. Jeho rohy budou z jednoho kusu s ním.
> <sup>3</sup>Potáhneš jej čistým zlatem, jeho vršek i jeho stěny dokola a jeho rohy, a opatříš jej dokola zlatou obrubou.
> <sup>4</sup>Zhotovíš pro něj rovněž dva zlaté kruhy, a to pod obrubou na obou jeho bocích; k oběma bočnicím je zhotovíš, aby držely tyče, na nichž bude nošen.
> <sup>5</sup>Tyče zhotovíš z akáciového dřeva a potáhneš je zlatem.
> <sup>6</sup>Oltář postavíš před oponu, která je před schránou svědectví, před příkrov, přikrývající schránu svědectví, kde se s tebou budu setkávat.
> <sup>7</sup>Na něm bude Áron pálit kadidlo z vonných látek. Bude je pálit každého rána, když bude ošetřovat kahany.
> <sup>8</sup>Bude je pálit i navečer, když bude kahany rozsvěcovat. Každodenně bude před Hospodinem pálit kadidlo po všechna vaše pokolení.
> <sup>9</sup>Nebudete na něm obětovat jiné kadidlo ani oběť zápalnou nebo přídavnou ani na něm nebudete přinášet úlitbu.
> <sup>10</sup>Jednou za rok vykoná Áron na jeho rozích smírčí obřady. Z krve smírčí oběti za hřích bude na něm vykonávat smírčí obřady jednou za rok po všechna vaše pokolení. Oltář bude velesvatý Hospodinu.“

### Reflexe

Užívání kadidla je po tisíce let běžné jak v židovské, tak křesťanské liturgii. Mnoho důvodů toto užití vysvětluje: jeho
vůně, jeho nadpozemský pohyb po svatyni, jeho schopnost pozvedat duši i oči k Bohu. Kadidlo nás propojuje s nebem.

Žalmista ve svých prosbách k Hospodinu volá: „Jako kadidlo ať míří má modlitba k tobě“ (Ž 141,2). V knize Zjevení
se píše, že „jiný anděl předstoupil se zlatou kadidelnicí před oltář; bylo mu dáno množství kadidla, aby je s modlitbami
všech posvěcených položil na zlatý oltář před trůnem. A vystoupil dým kadidla spolu s modlitbami posvěcených z ruky
anděla před Boží tvář“ (Zj 8,3). Jestli dým kadidla stoupá s modlitbami svatých k Božímu trůnu, jak důležitější je pro
nás, Církev putující, využít tak mocné svátostiny.

Rohy oltáře jsou součástí pozemské liturgie Izraelitů. V popisu nebeské liturgie v knize Zjevení čteme o hlase „od čtyř
rohů zlatého oltáře, který je před Bohem“ (Zj 9,13). Jak nebeský, tak pozemský oltář jsou ozdobeny rohy. To ukazuje,
že naše pozemská liturgie – její struktura, části, vůně, zvony, barvy, úkony – je navržena tak, aby co nejvěrněji
zrcadlila dokonalou úctu k Bohu, nebeskou liturgii. Takže až se příště při mši svaté setkáte s kadidlem, až se bude dým
rozlévat nad presbytářem, vězte, že se tím spojujete se svými předky, s anděly a svatými v jedné všeobecné oběti Bohu.

Rozjímejte dnes chvíli nad svatou liturgií. Dejte Bohu čas, aby vám o každé části řekl vše – její funkci, její plody.
Máte-li nezodpovězené otázky o určitých částech liturgie, zapište si je, abyste mohli odpovědi vyhledat. Tak jako
kadidlo, i ostatní části liturgie, jsou-li vhodně užity, nás mají něco naučit o Bohu, o nás a o našem vztahu s Ním.
