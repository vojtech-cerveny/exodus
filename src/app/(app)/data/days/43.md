## Den 43 - UDĚLÁ I TO SMĚŠNÉ

### Týdenní aktivity (ukazatelé cesty)

1. Ctěte svou svatou hodinu
1. Mnoho věcí vám chce Bůh sdělit. Touží s vámi sdílet Jeho samého. Dávejte mu stále denně čas v modlitbě. Nacházet výmluvy a říkat, že není hodný našeho času, znamená urážet samotného Boha. Zcela nás miluje a zaslouží si od nás mnohem víc než pouhé výmluvy.
1. Běžte ke zdroji
1. „Eucharistie je zdrojem a vrcholem celého křesťanského života,“ (KKC 1324). Jak se vám vedlo v docházení na jednu další mši svatou během týdne? Pokud jste Ježíše Krista v Eucharistii nepotkávali jednou do týdně častěji, zeptejte se sami sebe, proč. Bůh sám dává vysvobození. Udělejte si dnes čas ve svém týdenním rozvrhu k navštívení další mše.
1. Přistupujte k vašemu nočnímu examen zodpovědně
1. Pokud se vám vedlo praktikovat noční examen (zkoumání dne), uvidíte ve svém životě svobodu a úspěch, kterým vás Bůh obdařil. Pokud jste své noční examen nepraktikovali, váš osobní úspěch 91. dne vypadá bledě. Začněte zkoumat svůj den každou noc a důkladně. (Vysvětlení, jak dělat noční examen, můžete nalézt v Průvodci terénem.)
1. Zůstaňte radostní
1. Minulý týden vás Hospodin vysvobodil z Egypta cestou Rudého moře. Tento týden se nacházíte uprostřed devadesátidenní cesty. Můžete děkovat za mnoho. Můžete mít z mnoha věcí radost. Žijte v této radosti, takže i ostatní uvidí a přijdou na to, že Bůh aktivně dává lidem vysvobození.

#### Modlitba

Modlete se, aby Pán osvobodil vás a vaše bratrství.
Modleme se za svobodu všech mužů v exodu, stejně tak, jako se oni modlí za vás.
Ve jménu Otce i Syna i Ducha svatého … Otče náš… Ve jménu Otce i Syna i Ducha svatého … Amen.

### Čtení na den

**Exodus 17,8-16**

> <sup>8</sup>Tu přitáhl Amálek, aby v Refídimu bojoval s Izraelem.
> <sup>9</sup>Mojžíš rozkázal Jozuovi: „Vyber nám muže a vyjdi do boje proti Amálekovi. Já se zítra postavím na vrchol pahorku s Hospodinovou holí v ruce.“
> <sup>10</sup>Jozue učinil, jak mu Mojžíš rozkázal, a dal se s Amálekem do boje. Mojžíš, Áron a Chúr vystoupili na vrchol pahorku.
> <sup>11</sup>Dokud Mojžíš držel ruku nahoře, vítězil Izrael, když ruku spustil, vítězil Amálek.
> <sup>12</sup>Když Mojžíšovi umdlévaly ruce, vzali kámen a podložili jej pod Mojžíše, aby se na něj posadil. Áron a Chúr, každý z jedné strany, mu podpírali ruce, takže vytrval s rukama nahoře až do západu slunce.
> <sup>13</sup>I porazil Jozue Amáleka a jeho lid ostřím meče.
> <sup>14</sup>Hospodin řekl Mojžíšovi: „Zapiš na památku do knihy a předej Jozuovi, že zcela vymažu zpod nebes památku na Amáleka.“
> <sup>15</sup>I vybudoval Mojžíš oltář a pojmenoval jej: ‚Hospodin je má korouhev.‘
> <sup>16</sup>Řekl totiž: „Je vztažena ruka nad Hospodinovým trůnem. Hospodin vyhlašuje boj proti Amálekovi do posledního pokolení.“

### Reflexe

Amálek, což doslova znamená „hříšní lidé“, odmítá Izraelitům projít směrem k jejich zaslíbené zemi. Postavili
se na odpor Boží vůli. Jsou vůči Boží vůli tvrdohlaví a čelí Izraelitům na základě jejich oprávnění a pýchy. Zde
nám svatý Augustin předkládá svou moudrost: pýcha „se stává překážkou věcem vyšším, a spojuje nás s věcmi
nižšími.“ Jak můžete toto aplikovat do svého současného života?

Vyzbrojen svatou ctností pokory Mojžíš sleduje bitvu s rukama nahoře, aby zajistil vítězství Izraelitů, zatímco
Jozue shromažďuje vojsko. Amalék jde prudce do války. Tento hříšný lid má schopnost porazit Izraelity. Ale
přesto nezvítězí. Proč? Protože Mojžíš je připraven udělat i to směšné. Má dost pokory na to, aby se poddal
Boží vůli, nehledě na to, jak bláznivě nebo slabě vypadá před ostatními. Mojžíš nechává své ruce zvednuté
k Bohu. Na druhé straně Bůh zajistí velké vítězství svého lidu.

Pokud se vyzbrojíte ctností pokory, Boží vítězství skrze vás je v podstatě nevyhnutelné. Pokud se však necháte
ochromit myšlenkou, že vás vaše síla a vůle dovedou k vítězství, váš osud bude stejný jako Amalečanů. Co
z toho, co po vás Pán žádá, je pro vás moc směšné, než abyste to učinili? Pohovořte si s Ním dnes o tom.
Možná vám ukáže něco, co jste pro svou pýchu nebyli schopni vidět.
