## Den 90 - SHEMA: ZVOLTE SI ŽIVOT

### Týdenní aktivity (ukazatelé cesty)

1. Ohlédněte se / reflektujte na vaše uplynulé tři měsíce modlitby
1. Před Exodem jste možná nebyli zvyklí se pravidelně modlit. Podívejte se, jak díky tomu váš vztah s Bohem vyrostl. Jaký plán máte pro Den 91? Jestli nemáte plán modlitby, kterého se budete držet, nebudete mít na každodenní modlitbu čas. Zapište si svůj plán.
1. Uvědomte si svou potřebu Boha
1. Pokud přestanete Boha prosit o milost a slitování/milosrdenství, ztratíte svou svobodu. Nedovolte, aby se tato věc stala skutečností a nepříjemně překvapila vás nebo vaše bratrstvo, zejména vaši kotvu.
1. Uvědomte si, jak jste se v těchto posledních měsících věnovali Písmu
1. Možná jste mu věnovali nejvíc z celého života. Podívejte se, kam vás zavedlo. To Slovo je Ježíš Kristus, který je živý a dovedl vás až do tohoto posledního týdne vašeho exodu. Představte si, kým byste se mohli stát, kdybyste i nadále následovali živé Slovo. Představte si, kým by se mohli stát vaši bratři, kdybyste se ponořili do Slova společně.

#### Modlitba

Modlete se, aby Pán osvobodil vás a vaše bratrství.
Modleme se za svobodu všech mužů v exodu, stejně tak, jako se oni modlí za vás.
Ve jménu Otce i Syna i Ducha svatého … Otče náš… Ve jménu Otce i Syna i Ducha svatého … Amen.

### Čtení na den

**Deuteronomium 6,4-9; 30,11-20**

> <sup>4</sup>Slyš, Izraeli, Hospodin je náš Bůh, Hospodin jediný.
> <sup>5</sup>Budeš milovat Hospodina, svého Boha, celým svým srdcem a celou svou duší a celou svou silou.
> <sup>6</sup>A tato slova, která ti dnes přikazuji, budeš mít v srdci.
> <sup>7</sup>Budeš je vštěpovat svým synům a budeš o nich rozmlouvat, když budeš sedět doma nebo půjdeš cestou, když budeš uléhat nebo vstávat.
> <sup>8</sup>Uvážeš si je jako znamení na ruku a budeš je mít jako pásek na čele mezi očima.
> <sup>9</sup>Napíšeš je také na veřeje svého domu a na své brány.

> <sup>11</sup>Tento příkaz, který ti dnes udílím, není pro tebe ani nepochopitelný, ani vzdálený.
> <sup>12</sup>Není v nebi, abys musel říkat: „Kdo nám vystoupí na nebe, vezme jej pro nás a ohlásí nám jej, abychom ho plnili?“
> <sup>13</sup>Ani za mořem není, abys musel říkat: „Kdo se nám přeplaví přes moře, vezme jej pro nás a ohlásí nám jej, abychom ho plnili?“
> <sup>14</sup>Vždyť to slovo je ti velmi blízko, ve tvých ústech a ve tvém srdci, abys je dodržoval.
> <sup>15</sup>Hleď, předložil jsem ti dnes život a dobro i smrt a zlo;
> <sup>16</sup>když ti dnes přikazuji, abys miloval Hospodina, svého Boha, chodil po jeho cestách a dbal na jeho přikázání, nařízení a právní ustanovení, pak budeš žít a rozmnožíš se; Hospodin, tvůj Bůh, ti bude žehnat v zemi, kterou přicházíš obsadit.
> <sup>17</sup>Jestliže se však tvé srdce odvrátí a nebudeš poslouchat, ale dáš se svést a budeš se klanět jiným bohům a sloužit jim,
> <sup>18</sup>oznamuji vám dnes, že úplně zaniknete. Nebudete dlouho živi v zemi, kam přecházíš přes Jordán, abys ji obsadil.
> <sup>19</sup>Dovolávám se dnes proti vám svědectví nebes i země: Předložil jsem ti život i smrt, požehnání i zlořečení; vyvol si tedy život, abys byl živ ty i tvé potomstvo
> <sup>20</sup>a miloval Hospodina, svého Boha, poslouchal ho a přimkl se k němu. Na něm závisí tvůj život a délka tvých dnů, abys mohl sídlit v zemi, o které přísahal Hospodin tvým otcům, Abrahamovi, Izákovi a Jákobovi, že jim ji dá.

### Reflexe

Kniha Deuteronomium zachycuje příběh exodu Izraele poté, co uplynulo čtyřicet let v poušti a generace
pochybující o Bohu vymřela. Mladší Izraelité, nová generace Izraele, jsou nyní připraveni vstoupit do země
zaslíbené. Kniha Deuteronomium sestává ze sérií projevů na rozloučenou, které dává Mojžíš před svou smrtí
nové generaci Izraele.
První část dnešního čtení se slavně nazývá Shema, což v hebrejštině znamená „slyš“. Toto slovo zahrnuje jak
poslouchání, tak i akt odpovědi. Mojžíš vyzývá tuto novou generaci Izraele k tomu, co jejich předešlá
generace neudělala. Vyzývá ji, aby byla poslušná Zákonu, a odpovídala tím, že jej bude věrně následovat.

- Viděli jste, kam vede nevěrnost Bohu.
- Znáte detailně Boží návod pro váš život.
- Rozhodněte se jej následovat.

Toto Mojžíšovo opodstatněné a nekompromisní volání je tu dnes pro nás stejně jako pro novou generaci
Izraele. Plán je jasný. Denně se modlete, čiňte skutky askeze, žijte bratrství.
V druhé polovině dnešního čtení Mojžíš zdůrazňuje volbu, která před Izraelity stojí. Je to volba života nebo
smrti. Bude-li nová generace poslouchat Zákon, zvolí si život. Na druhé straně, pokud si myslí, že tvrdé
zákony nejsou pro Boha důležité nebo nestojí za to – pokud uslyší, ale nezvolí si podle toho odpovědět – pak
si bude skutečně volit smrt.
Za úsvitu zítřejšího dne budete svobodným člověkem. Budete součástí nové generace mužů připravených
sloužit svým rodinám a Církvi. Co s touto svobodou uděláte? Co uděláte s plánem, kterým vás Pán v těchto
devadesáti dnech obdaroval?

- Viděli jste, kam vede nevěrnost Bohu.
- Znáte detailně Boží návod pro váš život.
- Rozhodněte se jej následovat.

Volba je na vás. Zvolte si život.
