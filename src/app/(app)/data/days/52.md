## Den 52 - MILOVAT CIZINCE

### Týdenní aktivity (ukazatelé cesty)

1. Stále prahněte po svobodě (mějte stále touhu po vaší svobodě)
1. Satan si nepřeje, abyste prahli po svobodě. Raději by byl, kdybyste toužili po pohodlí a upadli zpět do otroctví. Po tisíciletí se Satan snažil přesvědčit Boží lid, že Mojžíšovy zákony nám upírají svobodu nebo štěstí. Ať váš anděl strážný řekne Satanovi, že na tento jeho starý trik už neskočíte. Budete-li dodržovat Boží zákony, Boží zákony vás zanechají ve svobodě. Držte se plánu a zůstanete svobodní.
1. Držte se disciplín
1. Věrně dodržované disciplíny se staly jednoduššími. Disciplíny, u kterých jste podváděli, nebo si je zlehčovali, zůstaly náročné a dráždivé. Nyní na začátku postu je čas zdvojnásobit svoje úsilí. Jestliže se vám dařilo, udržte si to. Pokud jste podváděli, řekněte o tom své kotvě a svému bratrstvu. Rozhodněte se vykonávat všechny disciplíny s láskou k Pánu a čistší touhou po svobodě.
1. Víte, kde je vaše kotva
1. Je zlomený a ztracený v poušti sledování sportů, sociálních sítí, nebo se opírá o jídlo a pití? Nalezněte jej a v lásce si s ním promluvte. Přiveďte ho zpátky. Dodržujte s ním denní komunikaci. Teď je ta pravá chvíle se s ním zkontaktovat. Bez ohledu na to, jak brzy ráno nebo pozdě večer je, napište mu. Čte-li svá rozjímání, pochopí to.

#### Modlitba

Modlete se, aby Pán osvobodil vás a vaše bratrství.
Modleme se za svobodu všech mužů v exodu, stejně tak, jako se oni modlí za vás.
Ve jménu Otce i Syna i Ducha svatého … Otče náš… Ve jménu Otce i Syna i Ducha svatého … Amen.

### Čtení na den

**Exodus 22,7-23,9**

> <sup>7</sup>Jestliže zloděj nebude přistižen, bude majitel toho domu předveden před Boha, zda sám nevztáhl ruku po výtěžku práce svého bližního.
> <sup>8</sup>Ve všech majetkových přestupcích, ať jde o býka, osla, ovci, plášť či cokoli ztraceného, o čem někdo řekne: „To je ono,“ přijde záležitost obou před Boha; koho Bůh označí jako svévolníka, ten poskytne svému bližnímu dvojnásobnou náhradu.
> <sup>9</sup>Když někdo někomu svěří do opatrování osla, býka, ovci nebo jakékoli dobytče a ono pojde nebo utrpí úraz nebo bude odehnáno, aniž to kdo viděl,
> <sup>10</sup>rozhodne mezi oběma přísaha při Hospodinu, že nevztáhl ruku po výtěžku práce svého bližního; majitel zvířete to přijme a druhý nemusí poskytnout náhradu.
> <sup>11</sup>Jestliže mu však bylo skutečně ukradeno, poskytne majiteli náhradu.
> <sup>12</sup>Jestliže bylo vskutku rozsápáno, přinese je na svědectví; za rozsápané náhradu poskytovat nebude.
> <sup>13</sup>Když si někdo vyžádá od svého bližního dobytče a ono utrpí úraz nebo uhyne, poskytne plnou náhradu, nebyl-li majitel přítomen.
> <sup>14</sup>Jestliže majitel byl přítomen, nemusí poskytnout náhradu; jde-li o námezdného dělníka, jde škoda na vrub jeho mzdy.
> <sup>15</sup>Když někdo svede pannu, která nebyla zasnoubena, a vyspí se s ní, vezme si ji za ženu a dá za ni plné věno.
> <sup>16</sup>Jestliže by se její otec rozhodně zdráhal mu ji dát, zaplatí svůdce obnos ve výši věna panen.
> <sup>17</sup>Čarodějnici nenecháš naživu.
> <sup>18</sup>Kdokoli by obcoval s dobytčetem, musí zemřít.
> <sup>19</sup>Kdo by obětoval bohům a ne samotnému Hospodinu, propadne klatbě.
> <sup>20</sup>Hostu nebudeš škodit ani ho utlačovat, neboť i vy jste byli hosty v egyptské zemi.
> <sup>21</sup>Žádnou vdovu a sirotka nebudete utiskovat.
> <sup>22</sup>Jestliže je přece budeš utiskovat a oni budou ke mně úpět, jistě jejich úpění vyslyším.
> <sup>23</sup>Vzplanu hněvem a pobiji vás mečem, takže z vašich žen budou vdovy a z vašich synů sirotci.
> <sup>24</sup>Jestliže půjčíš stříbro někomu z mého lidu, zchudlému, který je s tebou, nebudeš se k němu chovat jako lichvář, neuložíš mu úrok.
> <sup>25</sup>Jestliže se rozhodneš vzít do zástavy plášť svého bližního, do západu slunce mu jej vrátíš,
> <sup>26</sup>neboť jeho plášť, kterým si chrání tělo, je jeho jedinou přikrývkou. V čem by spal? Stane se, že bude ke mně úpět a já ho vyslyším, poněvadž jsem milostivý.
> <sup>27</sup>Nebudeš zlořečit Bohu ani nebudeš proklínat předáka ve svém lidu.
> <sup>28</sup>Neopozdíš se s dávkami z hojnosti svých úrod a vylisované šťávy svých hroznů a oliv. Dáš mi prvorozeného ze svých synů.
> <sup>29</sup>Se svým skotem a bravem naložíš tak, že zůstane sedm dní u matky, osmého dne jej dáš mně.
> <sup>30</sup>Buďte mými muži svatými. Maso zvířete rozsápaného na poli nebudete jíst, hodíte je psovi.
> <sup>1</sup>Nebudeš šířit falešnou pověst. Nespřáhneš se se svévolníkem, aby ses stal zlovolným svědkem.
> <sup>2</sup>Nepřidáš se k většině, páchá-li zlo. Nebudeš vypovídat ve sporu s ohledem na většinu a převracet právo.
> <sup>3</sup>Ani nemajetnému nebudeš v jeho sporu nadržovat.
> <sup>4</sup>Když narazíš na býka svého nepřítele nebo na jeho zatoulaného osla, musíš mu jej vrátit.
> <sup>5</sup>Když uvidíš, že osel toho, kdo tě nenávidí, klesá pod svým břemenem, zanecháš ho snad, aniž ho vyprostíš? Spolu s ním ho vyprostíš.
> <sup>6</sup>Nebudeš převracet právo ubožáka v jeho sporu.
> <sup>7</sup>Buď dalek každého podvodu; nepřipustíš, aby byl zabit nevinný a spravedlivý, neboť svévolníka neospravedlním.
> <sup>8</sup>Nebudeš brát úplatek, neboť úplatek oslepuje i ty, kdo mají oči otevřené, a vede k překrucování záležitostí spravedlivých.
> <sup>9</sup>Nebudeš utlačovat hosta; víte přece, jak bývá hostu v duši, neboť jste byli hosty v egyptské zemi.

### Reflexe

Zákony uvedené v této části by měli vyvolat nějakou sebereflexi. Pokud vám při čtení těchto zákonů nějaký
vyvstal, přečtěte si jej znovu. Poté to předneste Pánu. Požádejte Ho, aby vám objasnil, proč vám zrovna tento
zákon vyvstává, a buďte otevřeni rozhovoru – možná dlouho odkládanému – který by mohl vzniknout.

Pokud vám žádný z těchto zákonů nijakým způsobem nevyvstává, zamyslete se nad tím posledním, týkajícím
se útlaku cizinců (hostů). Jaký máte ve svém životě postoj k útlaku „cizinců“, k lidem, kteří nejsou jako vy,
kteří vás obtěžují nebo jsou vám nepříjemní? Tento postoj k útlaku může zahrnovat aroganci, nadřazenost
nebo nepřívětivého ducha. Zaměřte se na jeden konkrétní příklad a svěřte to Pánu. Potom Ho poproste, aby
vám ukázal, jak takové lidi milovat.
