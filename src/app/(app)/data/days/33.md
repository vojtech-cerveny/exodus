## Den 33 - JSI KNĚZEM

### Týdenní aktivity (ukazatelé cesty)

1. Vzdejte se kontroly
1. Je dobré reflektovat, jaké disciplíny jste pokoušeni změnit a kde v tomto duchovním cvičení jste pokoušeni podvádět. Předneste tyto věci Bohu ve vaší dnešní svaté hodině. Přenechte kontrolu Jemu.
1. Zkontaktujte svou kotvu
1. Už jste dnes spolu komunikovali? Byli jste v kontaktu tento týden? Pokud jste se svou kotvou dnes ještě nemluvili, teď je dobrý čas tak učinit. Počítá s vámi. Potřebuje vás. Pokud povolíte a on spadne, bude to bolestný pád, tak je to jednoduché.
1. Znovu si připomeňte své proč
1. To je důležitý smysl Exodu. Lidé, které milujete (manželka, farnost, přátelé, děti), dychtivě touží po vašem osvobození. Stejně jako Izraelité nesmíte spouštět svůj zrak z Boha, když vstupujete do pouště k dosáhnutí svobody, o kterou usilujete. Pouze Bůh vám dokáže dát takové vysvobození.
1. Zvažte přečtení Průvodce terénem
1. Pokud jste si stále nenašli čas na jeho přečtení, nyní si ho udělejte. Průvodce terénem rámcuje celou zkušenost Exodu 90 a pomáhá pochopit důvod každé části tohoto duchovního cvičení. (Nejdůležitější části jsou Začněte zde: co je vaše proč; Pilíře Exodu 90, a pro ženaté muže, Muž Exodu a jeho manželka.)

#### Modlitba

Modlete se, aby Pán osvobodil vás a vaše bratrství.
Modleme se za svobodu všech mužů v exodu, stejně tak, jako se oni modlí za vás.
Ve jménu Otce i Syna i Ducha svatého … Otče náš… Ve jménu Otce i Syna i Ducha svatého … Amen.

### Čtení na den

**Exodus 13,1-16**

> <sup>1</sup>Hospodin promluvil k Mojžíšovi:
> <sup>2</sup>„Posvěť mi všechno prvorozené, co mezi Izraelci otvírá lůno, ať z lidí či z dobytka. Je to moje!“
> <sup>3</sup>Mojžíš řekl lidu: „Pamatujte na tento den, kdy jste vyšli z Egypta, z domu otroctví. Hospodin vás odtud vyvedl pevnou rukou. Proto se nesmí jíst nic kvašeného.
> <sup>4</sup>Vycházíte dnes, v měsíci ábíbu.
> <sup>5</sup>Až tě Hospodin uvede do země Kenaanců, Chetejců, Emorejců, Chivejců a Jebúsejců, o níž se zavázal tvým otcům přísahou, že ji dá tobě, zemi oplývající mlékem a medem, budeš v ní tohoto měsíce konat tuto službu:
> <sup>6</sup>Sedm dní budeš jíst nekvašené chleby. Sedmého dne bude slavnost Hospodinova.
> <sup>7</sup>Nekvašené chleby se budou jíst po sedm dní. Nespatří se u tebe nic kvašeného, na celém tvém území se u tebe nespatří žádný kvas.
> <sup>8</sup>V onen den svému synovi oznámíš: ‚To je proto, co mi prokázal Hospodin, když jsem vycházel z Egypta.‘
> <sup>9</sup>A budeš to mít jako znamení na své ruce a jako připomínku mezi svýma očima, aby v tvých ústech zůstal Hospodinův zákon, neboť pevnou rukou tě vyvedl Hospodin z Egypta.
> <sup>10</sup>Budeš dbát na toto nařízení ve stanovený čas rok co rok.
> <sup>11</sup>Až tě Hospodin uvede do země Kenaanců, jak přísežně zaslíbil tobě i tvým otcům, a až ti ji dá,
> <sup>12</sup>všechno, co otvírá lůno, odevzdáš Hospodinu. Všichni samečci, které tvůj dobytek vrhne nejprve, budou patřit Hospodinu.
> <sup>13</sup>Každého osla, který se narodil jako první, vyplatíš jehnětem. Kdybys jej nemohl vyplatit, zlomíš mu vaz. Také každého prvorozeného ze svých synů vyplatíš.
> <sup>14</sup>Až se tě tvůj syn v budoucnu zeptá, co to znamená, odpovíš mu: ‚Hospodin nás vyvedl pevnou rukou z Egypta, z domu otroctví.
> <sup>15</sup>Když se farao zatvrdil a nechtěl nás propustit, pobil Hospodin v egyptské zemi všechno prvorozené, od prvorozeného z lidí až po prvorozené z dobytka. Proto obětuji Hospodinu všechny samce, kteří otvírají lůno, a každého prvorozeného ze svých synů vyplácím.‘
> <sup>16</sup>To bude jako znamení na tvé ruce a jako pásek na čele mezi tvýma očima. Neboť pevnou rukou nás vyvedl Hospodin z Egypta.“

### Reflexe

Toto vykoupení neboli „zpětný odkup“ prvorozeného syna je důslednou připomínkou Izraelitům, že v noci, kdy odešli z Egypta,
Bůh ušetřil jejich prvorozené syny, ale nezachránil prvorozené syny Egypťanů. Izraelští prvorození synové byli služební třídou
nebo řádem kněží. Tuto výsadu by si zachovali, pokud by nebylo té nešťastné události se zlatým teletem, kdy jim byla jejich čest
odebrána a dána kmenu Levi.

V Novém zákoně Ježíš Kristus sloužil jako kněz – obzvlášť na Velký Pátek, když byl knězem i obětí zároveň. Tento čin změnil
všechno. Po vítězství Krista nad hříchem a smrtí se všichni lidé pokřtěni v Krista stanou jeho kněžskou třídou (srov. Zjev 5,10)
(ačkoli se toto kněžství liší od kněžství služebného). Proč je to důležité? Protože kněz obětuje.

To znamená, že vy, členové všeobecného kněžšství, jste povinni obětovat. Jakou oběť? Svatý Pavel nám říká: „Vybízím vás, bratří,
pro Boží milosrdenství, abyste sami sebe přinášeli jako živou, svatou, Bohu milou oběť; to ať je vaše pravá bohoslužba“ (Řím

> <sup>12</sup>,1) Toto duchovní cvičení, ve kterém jste nyní zapojeni, je obětí Bohu. Plněním denních disciplín tohoto cvičení se formujete pro
> dobré kněžství hodné Ježíše Krista.

Pohovořte si s Pánem o vaší službě ve všeobecném kněžství. Naslouchejte tomu, co vám chce říct o posvěcování vašeho dne a
přinášení dokonalých obětí pro ostatní z asketických disciplín, které jste se rozhodli přijmout. Modlete se, ať vám dá smysluplnější
a hlubší poznání oběti.
