## Den 62 - PRÁCE S HOSPODINEM

### Týdenní aktivity (ukazatelé cesty)

1. Držte se pravidelného cvičení
1. Protože Bůh považuje naše těla za důstojný příbytek, musíme je mít v řádné úctě. Starejte se o svůj chrám. Posilujte ho. Udržujte jej aktivní a vždy v dobrém stavu, aby mohl dobře sloužit Bohu.
1. Dodržujte svůj závazek vůči svému bratrstvu
1. Právě požehnaný zodpovědný život ve vašem bratrstvu vás vyvedl z Egypta. To skrze modlitbu, askezi a bratrství vám je dáno vysvobození. Nenechte sebe, ani své bratry, v izolaci. Držte svůj závazek bratrstvu, a obzvlášť vašim bratrským setkáním.
1. Udělejte si čas na vaše bratrstvo i mimo pravidelné setkání
1. Muži Exodu zaznamenali, že devátý a desátý týden je největší zkouškou morálky. To z těchto týdnů dělá skvělý čas pro další výlet s bratrstvem. Bez ohledu na to, kolik lidí se může zúčastnit, udělejte si tento nebo příští týden čas na výlet. Potom jej uskutečněte, nehledě na počasí.
1. Dodržujte pravidelné noční examen (s pečlivostí)
1. Věrnost vašemu nočnímu zkoumání dne (examen) vám pomůže k úspěchu v dalších dnech. Tento váš zvyk se nyní formuje. Držte se jej, a přinese vám mnoho milostí v 91. dnu.
1. Zůstaňte radostní
1. Tato věta se nedá neopakovat. Pokud chybujete v radosti, je to zřejmě proto, že chybujete ve vděčnosti nebo v naději. Nedal vám snad Otec tu milost, abyste to dotáhli až do 9. týdne? Dal, a zůstane vám věrný, až do země zaslíbené. Buďte vděční a mějte naději, protože to vás udrží radostnými.

#### Modlitba

Modlete se, aby Pán osvobodil vás a vaše bratrství.
Modleme se za svobodu všech mužů v exodu, stejně tak, jako se oni modlí za vás.
Ve jménu Otce i Syna i Ducha svatého … Otče náš… Ve jménu Otce i Syna i Ducha svatého … Amen.

### Čtení na den

**Exodus 26,15-30**

> <sup>15</sup>Pro příbytek zhotovíš také desky z akáciového dřeva, aby se daly postavit.
> <sup>16</sup>Každá deska bude dlouhá deset loket a široká půldruhého lokte.
> <sup>17</sup>Každá bude mít dva čepy a jedna bude připojena k druhé; tak to provedeš na všech deskách pro příbytek.
> <sup>18</sup>Zhotovíš pro příbytek tyto desky: dvacet desek pro pravou jižní stranu.
> <sup>19</sup>Těch dvacet desek opatříš dole čtyřiceti stříbrnými patkami, po dvou patkách pod každou desku, k oběma jejím čepům.
> <sup>20</sup>I pro druhý bok příbytku, k severní straně, dvacet desek
> <sup>21</sup>a čtyřicet stříbrných patek, po dvou patkách pod každou desku.
> <sup>22</sup>Pro zadní stranu příbytku, k západu, zhotovíš šest desek.
> <sup>23</sup>Navíc zhotovíš dvě desky pro oba úhly příbytku při zadní straně.
> <sup>24</sup>Zdola budou přiloženy k sobě, navrchu budou těsně spojeny jedním kruhem. Tak tomu bude s oběma deskami v obou úhlech.
> <sup>25</sup>Bude tam tedy osm desek se stříbrnými patkami, celkem šestnáct patek, po dvou patkách pod každou deskou.
> <sup>26</sup>Zhotovíš také svlaky z akáciového dřeva, pět pro desky na jednom boku příbytku,
> <sup>27</sup>pět na druhém boku příbytku a dalších pět svlaků pro desky na zadní straně příbytku, k západu.
> <sup>28</sup>Prostřední svlak bude probíhat v poloviční výši desek od jednoho konce k druhému.
> <sup>29</sup>Desky potáhneš zlatem a zhotovíš k nim zlaté kruhy pro vsunutí svlaků; také svlaky potáhneš zlatem.
> <sup>30</sup>Příbytek postavíš podle ustanovení, jak ti bylo ukázáno na hoře.

### Reflexe

Bůh řídí každý detail stavby svatyně, ve které bude dlít. Dává pozor na každý detail (dokonce i rám a základ stanu své
přítomnosti), aby zajistil, že stan zůstane pevný a překoná jakoukoli odpor. Řídí stavbu základů a rámu, aby podpořil propracované
obklady a dům Archy úmluvy. „Nestaví-li dům Hospodin, nadarmo se namáhají stavitelé,“ (Ž 127,1). Má-li to být Boží příbytek,
musí být postaven s Bohem a v souladu s Jeho plánem.

To samé platí pro nás jako lidi: každý z nás je Božím příbytkem, a musí proto být stavěn s Bohem a v souladu s Jeho plánem.
Protože pokud Hospodin nestaví člověka, marně se lopotí ten, kdo ho staví. Až příliš často se snažíme sami sebe vybudovat.
Chybně věříme, že všechen náš úspěch a produktivita záleží pouze na našich vlastních silách. Snažíme se dosáhnout velikosti,
abychom se jednou mohli ukázat Otci a říct: „Tohle jsem vytvořil a nyní Ti to předkládám.“ To je ale velká lež.

Otec sám touží po tom, aby tě vychoval jako svého syna. Žádný dobrý otec nezplodí svého syna, aby ho poslal pryč a staral se o
sebe sám. Bůh věnuje pozornost každému detailu našeho života, vede nás, zkouší nás, podporuje nás, a těší se z našeho růstu a
postavení. Přesto všechno máme svobodu. Svobodu vložit svůj život do dobrých a zachraňujících Božích rukou, a svobodu utéct od
Jeho dobroty v marném pokusu vybudovat svůj vlastní život.

Vložili jste svou důvěru s Pána tím, že jste se dali na toto duchovní cvičení. Pokračujte v otevřené modlitbě k Bohu. Mějte v Něj
důvěru. Jste-li ochotní podrobit se plánu svého milujícího Otce, On vás postaví a vaše práce nebude marná. V dnešní modlitbě Ho
proste, jako svého Otce, aby vám ukázal směr a poradil vám, jak být mužem, jakým vás chce mít.
