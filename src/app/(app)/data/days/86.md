## Den 86 - PLÁN SJEDNOCENÍ

### Týdenní aktivity (ukazatelé cesty)

1. Ohlédněte se / reflektujte na vaše uplynulé tři měsíce modlitby
1. Před Exodem jste možná nebyli zvyklí se pravidelně modlit. Podívejte se, jak díky tomu váš vztah s Bohem vyrostl. Jaký plán máte pro Den 91? Jestli nemáte plán modlitby, kterého se budete držet, nebudete mít na každodenní modlitbu čas. Zapište si svůj plán.
1. Uvědomte si svou potřebu Boha
1. Pokud přestanete Boha prosit o milost a slitování/milosrdenství, ztratíte svou svobodu. Nedovolte, aby se tato věc stala skutečností a nepříjemně překvapila vás nebo vaše bratrstvo, zejména vaši kotvu.
1. Uvědomte si, jak jste se v těchto posledních měsících věnovali Písmu
1. Možná jste mu věnovali nejvíc z celého života. Podívejte se, kam vás zavedlo. To Slovo je Ježíš Kristus, který je živý a dovedl vás až do tohoto posledního týdne vašeho exodu. Představte si, kým byste se mohli stát, kdybyste i nadále následovali živé Slovo. Představte si, kým by se mohli stát vaši bratři, kdybyste se ponořili do Slova společně.

#### Modlitba

Modlete se, aby Pán osvobodil vás a vaše bratrství.
Modleme se za svobodu všech mužů v exodu, stejně tak, jako se oni modlí za vás.
Ve jménu Otce i Syna i Ducha svatého … Otče náš… Ve jménu Otce i Syna i Ducha svatého … Amen.

### Čtení na den

**Leviticus 1,1; 4,27-31**

> <sup>1</sup>I zavolal Hospodin Mojžíše a promluvil k němu ze stanu setkávání:

> <sup>27</sup>Jestliže se neúmyslně prohřeší někdo z lidu země a dopustí se proti některému příkazu Hospodinovu něčeho, co se dělat nesmí, provinil se.
> <sup>28</sup>Je-li mu oznámeno, že se dopustil hříchu, přivede jako svůj dar kozu, samici bez vady, za hřích, kterého se dopustil.
> <sup>29</sup>Vloží ruku na hlavu zvířete obětovaného za hřích a porazí oběť za hřích na místě pro zápalné oběti.
> <sup>30</sup>Pak vezme kněz trochu krve na prst a potře rohy oltáře pro zápalné oběti; všechnu ostatní krev vyleje ke spodku oltáře.
> <sup>31</sup>Všechen tuk odejme, jako bývá odňat tuk z hodu oběti pokojné, a kněz jej na oltáři obrátí v obětní dým, v libou vůni pro Hospodina. Kněz za něho vykoná smírčí obřady, a bude mu odpuštěno.

### Reflexe

Třetí kniha Písma svatého, Leviticus, pokračuje tam, kde kniha Exodus skončila. Bůh nyní promlouvá k Mojžíšovi ze stanu
setkávání. Mojžíš není povolán do přítomnosti Svatého Boha kvůli hříchům Izraele. Všimněte si však, že je Bůh stále ochoten
mluvit s Mojžíšem, i když Mojžíš není povolán do Boží důvěrné přítomnosti.

V Levitiku dostávají Izraelité dlouhé vysvětlení obřadních obětí a kajícných činů, které musí vykonat, aby dokázali svou touhu
vrátit se a udržovat si správný vztah s Bohem. Pokud Izraelité přestanou provádět tyto rituály, ztratí přízeň u Boha. Takové
rozhodnutí by bylo, jako kdyby Izraelci prohlásili: „Už nepotřebujeme vztah s Bohem, ani Jeho pomoc.“

Zamyslete se nad svým vlastním vztahem s Bohem. Již v minulosti jste se od Boha odvrátili v hříchu. Avšak i mimo stav milosti k
vám Hospodin mluví. Volá vás od vašich hříchů, abyste Ho znovu následovali k životu svobody. Nedovolte, aby vás ďábel
oklamal. Podobně jako rituály, které dal Bůh Izraelitům pro obnovení vztahu s Ním, i vám dal Bůh podobné dary: modlitbu, askezi
a bratrství. Vaše skutky askeze mohou znamenat pokání nebo činy oběti, když je sjednotíte s křížem. Kromě toho nám svátost
smíření a Eucharistie poskytují léčivou a znovusjednocující milost, po které Kristus touží pro naše duše. Vzdát se těchto darů je pro
křesťany jako říkat: „Už nepotřebujeme vztah s Bohem nebo jeho pomoc.“

Pokud je toto duchovní cvičení vaším prvním setkáním s disciplínou modlitby, askeze a bratrství, pak byl tento čas pro vás
pravděpodobně posvěcující, osvobozující, ale také poměrně vyčerpávající. Vzhlížejte ke Dni 91. Zasloužíte si přestávku. Pán slyší
a zná vaše potřeby. Po této devadesátidenní době pracného očišťování vstoupíte do dvoutýdenního období svatého odpočinku.
V něm budete mít možnost odpočinout si od některých skutků askeze. Přesto stále chraňte svou svobodu. Ptejte se sami sebe na
otázky jako: „Potřebuji skutečně ve svém životě sociální sítě, nebo by pro mou svobodu bylo nejlepší, kdybych se jich i nadále
zdržel?“ Buďte k sobě upřímní; v sázce je vaše svoboda. Udržujte pohromadě své bratrství. To také dává vaší svobodě silnou
obranu před nepřítelem.

Promluvte si dnes s Pánem o Dni 91. Zeptejte se Ho, které z asketických praktik byste si měli udržet, a které můžete odložit, i když
stále procvičovat. Buďte konkrétní a zapište si své závěry, abyste zůstali zodpovědnými ve Dni 91. Neutíkejte před touto žádostí.
Sepište je. Udělejte to pro svou svobodu; udělejte to pro svou rodinu.
