## Den 53 - ODPOČINOUT SI A OSLAVOVAT

### Týdenní aktivity (ukazatelé cesty)

1. Stále prahněte po svobodě (mějte stále touhu po vaší svobodě)
1. Satan si nepřeje, abyste prahli po svobodě. Raději by byl, kdybyste toužili po pohodlí a upadli zpět do otroctví. Po tisíciletí se Satan snažil přesvědčit Boží lid, že Mojžíšovy zákony nám upírají svobodu nebo štěstí. Ať váš anděl strážný řekne Satanovi, že na tento jeho starý trik už neskočíte. Budete-li dodržovat Boží zákony, Boží zákony vás zanechají ve svobodě. Držte se plánu a zůstanete svobodní.
1. Držte se disciplín
1. Věrně dodržované disciplíny se staly jednoduššími. Disciplíny, u kterých jste podváděli, nebo si je zlehčovali, zůstaly náročné a dráždivé. Nyní na začátku postu je čas zdvojnásobit svoje úsilí. Jestliže se vám dařilo, udržte si to. Pokud jste podváděli, řekněte o tom své kotvě a svému bratrstvu. Rozhodněte se vykonávat všechny disciplíny s láskou k Pánu a čistší touhou po svobodě.
1. Víte, kde je vaše kotva
1. Je zlomený a ztracený v poušti sledování sportů, sociálních sítí, nebo se opírá o jídlo a pití? Nalezněte jej a v lásce si s ním promluvte. Přiveďte ho zpátky. Dodržujte s ním denní komunikaci. Teď je ta pravá chvíle se s ním zkontaktovat. Bez ohledu na to, jak brzy ráno nebo pozdě večer je, napište mu. Čte-li svá rozjímání, pochopí to.

#### Modlitba

Modlete se, aby Pán osvobodil vás a vaše bratrství.
Modleme se za svobodu všech mužů v exodu, stejně tak, jako se oni modlí za vás.
Ve jménu Otce i Syna i Ducha svatého … Otče náš… Ve jménu Otce i Syna i Ducha svatého … Amen.

### Čtení na den

**Exodus 23,10-19**

> <sup>10</sup>Po šest let budeš osévat svou zemi a sklízet z ní úrodu.
> <sup>11</sup>Sedmého roku ji necháš ležet ladem. Nebudeš ji obdělávat, aby jedli ubožáci z tvého lidu, a co zbude, spase polní zvěř. Tak naložíš i se svou vinicí a se svým olivovím.
> <sup>12</sup>Po šest dnů budeš konat svou práci, ale sedmého dne přestaneš, aby odpočinul tvůj býk i osel a aby si mohl oddechnout syn tvé otrokyně i host.
> <sup>13</sup>Na všechno, co jsem vám řekl, budete bedlivě dbát. Jméno jiného boha nebudete připomínat; ať je není slyšet z tvých úst.
> <sup>14</sup>Třikrát v roce budeš slavit mé slavnosti :
> <sup>15</sup>Budeš zachovávat slavnost nekvašených chlebů. Po sedm dní budeš jíst nekvašené chleby, jak jsem ti přikázal, a to v určený čas měsíce ábíbu (to je měsíce klasů), neboť tehdy jsi vyšel z Egypta. Nikdo se neukáže před mou tváří s prázdnou.
> <sup>16</sup>Budeš zachovávat též slavnost žně, prvních snopků z výtěžku toho, co jsi zasel na poli, a slavnost sklizně plodin na konci roku, kdy sklízíš z pole výsledek své práce.
> <sup>17</sup>Třikrát v roce se ukáže každý, kdo je mužského pohlaví, před Pánem Hospodinem.
> <sup>18</sup>Nebudeš obětovat dobytče tak, aby krev mého obětního hodu vytekla na něco kvašeného. Nebudeš přechovávat tuk z mé slavnosti přes noc až do rána.
> <sup>19</sup>Prvotiny raných plodů své role přineseš do domu Hospodina, svého Boha. Nebudeš vařit kůzle v mléku jeho matky.

### Reflexe

Dnes Hospodin přikazuje Izraelitům (a nám) odpočívat a oslavovat. Tento příkaz nám ukazuje Boží laskavou
touhu po našem dobru. Bůh ví o naší náchylnosti k otroctví. Udělením času pro odpočinek a slavení nám
dává možnost odpočinout v Něm a chválit Ho. Dnešní čtení nám ukazuje, že Bůh se nestará pouze o to,
abychom slavili, ale říká nám také, kdy máme slavit.

Jako křesťanům nám Církev říká, abychom odpočívali od práce ve dnech přikázaných slavností a v den Páně
(viz KKC 2185). Církev praktikuje sobotní večer, čas Kristova vzkříšení, v neděli jako den Páně. Mezitím
nás svět pokouší skrze „světský šabat“, od pátka večer skrze celou sobotu. Tento alternativní čas odpočinku
není časem slavení Pána, ale nás samotných; je to doba, kdy často padáme ve zvyk oslavovat místo neděle.

Obvykle oslavujeme v pátek a sobotu, což nás mimo jiné vede k odkládání práce na neděli. Tak sepravý den
odpočinku a chvály odsune kvůli věcem, které musíme udělat.

Zastavte se a zeptejte se sami sebe:Proč tyto věci musíme udělat, když je jasná neděle? Který pán je pro nás
důležitější, ten neexistující, který říká, že tyto věci nemůžou počkat do pondělka, nebo Bůh, který nás miluje
ve své podstatě? Zeptejme se způsobem, který nemusíme chtít slyšet: Jsme ochotni hřešit (obrátit se vědomě
zády k Bohu), abychom tyto věci udělali, místo toho, abychom odpočívali a věnovali tento čas chválení
Boha? Skutečnost je často taková, že tyto věci mohou do pondělka počkat – nebo měly být udělány v pátek
nebo v sobotu, kdy jsme možná oslavovali světský šabat.

Tato nesnáze dokazuje naši potřebu dne Páně a slavností, abychom měli možnost upřednostnit Boha před
prací. Bůh nás chce svobodné. Chce, abychom byli schopni odpočívat. Zákony, které nám dává, jsou tu pro
naše dobro.

Rozčiluje vás důraz na odpočinek, slavení a volný čas v den Páně? Pokud ano, ve vaší svaté hodině dnes
popřemýšlejte nad tím, proč to může být směšné. Potom to předneste Bohu a dovolte Mu, aby k vám s láskou
mluvil pravdu.

Na druhou stranu, pokud jste nadšeni, že můžete přeměnit svou neděli a dny slavností k tomu, abyste lépe
milovali a sloužili Bohu, vzdejte Mu díky. Pak si udělejte čas, abyste pohovořili s Pánem o tom, jak pro Něj
můžete v těchto dnech žít svobodněji.
