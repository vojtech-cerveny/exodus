## Den 76 - OČIŠŤUJÍCÍ SPRAVEDLNOST

### Týdenní aktivity (ukazatelé cesty)

1. Vzdejte se kontroly
1. Tak jako mnoho Izraelitů ztrácelo trpělivost s Mojžíšem, když byl 40 dní na vrcholu hory Sinaj, tak i vy možná ztrácíte trpělivost s Exodem. Možná ztrácíte trpělivost v modlitbě (možná k vám Pán právě nemluví), s nepohodlností asketických disciplín, nebo s vašimi bratry. Přes to všechno právě tyto tři věci vás přivedly až sem, do 11. týdne. Buďte trpěliví, důvěřujte a odevzdejte kontrolu Pánu. Bůh vám dá vysvobození, které hledáte.
1. Vzpomeňte si na své proč
1. Pravděpodobně jste již začali vidět naplnění svého proč. Možná trávíte více času se svou ženou, dětmi, farností, s Pánem. Držte se svého proč. Stále jste na cestě.
1. Dobře se potřetí vyzpovídejte
1. Tři svátosti smíření vám možná připadají jako mnoho během jediného exodu. Přesto však biskupové radí, abychom ke zpovědi chodili nejlépe jednou za měsíc, a tak tři zpovědi za 90 dní je docela akorát. Nenechte sebe či své hříchy překazit vaši cestu ke svobodě. Dobře se tento týden vyzpovídejte.
1. Rozdávejte/sdílejte radost
1. Jestli se vám tento týden podařilo pěstovat radost skrze vděčnost a naději, šiřte ji dál ve svém bratrstvu. Je možné, že ne všichni vaši bratři jsou na stejné úrovni radosti. Pomozte jim pěstovat vděčnost a naději. Sdílejte s nimi tento týden radost.

#### Modlitba

Modlete se, aby Pán osvobodil vás a vaše bratrství.
Modleme se za svobodu všech mužů v exodu, stejně tak, jako se oni modlí za vás.
Ve jménu Otce i Syna i Ducha svatého … Otče náš… Ve jménu Otce i Syna i Ducha svatého … Amen.

### Čtení na den

**Exodus 32,25-35**

> <sup>25</sup>Mojžíš viděl, jak si lid bezuzdně počíná; to Áron jej nechal počínat si bezuzdně ke škodolibosti jejich protivníků.
> <sup>26</sup>Tu se Mojžíš postavil do brány tábora a zvolal: „Kdo je Hospodinův, ke mně!“ Seběhli se k němu všichni Léviovci.
> <sup>27</sup>Řekl jim: „Toto praví Hospodin, Bůh Izraele: Všichni si připněte k boku meč, projděte táborem tam i zpět od brány k bráně a zabijte každý svého bratra, každý svého přítele, každý svého nejbližšího.“
> <sup>28</sup>Léviovci vykonali, co jim Mojžíš rozkázal; toho dne padlo z lidu na tři tisíce mužů.
> <sup>29</sup>Potom Mojžíš řekl: „Ujměte se dnes svého úřadu pro Hospodina každý, kdo povstal proti svému synovi či bratru, aby vám dnes dal požehnání.“
> <sup>30</sup>Nazítří pak Mojžíš řekl lidu: „Dopustili jste se velikého hříchu; avšak nyní vystoupím k Hospodinu, snad jej za váš hřích usmířím.“
> <sup>31</sup>Mojžíš se tedy vrátil k Hospodinu a řekl: „Ach, tento lid se dopustil velikého hříchu, udělali si zlatého boha.
> <sup>32</sup>Můžeš jim ten hřích ještě odpustit? Ne-li, vymaž mě ze své knihy, kterou píšeš!“
> <sup>33</sup>Ale Hospodin Mojžíšovi odpověděl: „Vymažu ze své knihy toho, kdo proti mně zhřešil.
> <sup>34</sup>A ty nyní jdi a veď lid, jak jsem ti řekl. Hle, můj posel půjde před tebou. A až přijde den mého trestu, potrestám jejich hřích na nich.“
> <sup>35</sup>Hospodin udeřil na lid, protože si dali udělat býčka, kterého zhotovil Áron.

### Reflexe

Mojžíš volá Izraelity zpět do služby Bohu, a s obavami se ptá: „Kdo je Hospodinův, ke mně!“ (Ex 32,36). Ze všech
dvanácti kmenů Izraele pouze jeden, Léviovci, vystoupí vpřed. Následuje vážný čin očištění, čistka, uznání
Izraelovyněvěry v jejich smlouvě s Bohe, a vysvěcení kmenové linie kněží.

Mojžíšova reakce se může zdát prudká a bezcitná. Přesto vidíme, že jeho reakce je vlastně úplný opak, když čteme
Písmo dál. Mojžíš statečně vyhledává Boha, protože chce odčinit hříchy Izraelitů, žádá slitování, a dokonce nabízí svůj
vlastní život místo života Izraelitů. Mojžíš není bezcitný, je ztělesněním sebedarování. Jeho nabídka zde
předznamenává odčiňující oběť Ježíše Krista. Podívejte se na kříž. Stejně jako Izraelité, i my si zasluhujeme smrt a
trest za naše hříchy, ale, stejně jako Mojžíš pro Izraelity, Kristus nabízí jeho vlastní život za ty naše. Na rozdíl
od Mojžíše Bůh Kristovu nabídku přijímá.

Nakonec se zamyslete nad Boží odpovědí na hřích Izraelitů. Posílá ránu na Izraelce jako čin spravedlnosti za jejich
nevěru vůči smlouvě. Není to však Bůh, který opouští nebo zabíjí svůj lid. Je to důsledek očisty. Stejně jako Mojžíš i

Bůh navazuje v milosrdenství a neustálé věrnosti svému lidu.
Zamyslete se nad posledním týdnem svého života. Kdy jste byli nevěrní Bohu? Z lásky k vám vás Bůh stále drží při
životě. Zasloužili jste si spravedlnost, a místo toho vám byla dána milost. Jaký to dar. Chvalte Pána v dnešní modlitbě
za milosrdenství, které vám tento týden ukázal, zejména hmatatelné milosti, které vám dal srkze Jeho svátosti.
