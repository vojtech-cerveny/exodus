## Den 64 - DUCHOVNÍ OBĚŤ

### Týdenní aktivity (ukazatelé cesty)

1. Zkontaktujte svou kotvu
1. Po týdnech vykonávání nočního zkoumání dne (examen) jste začali dobře poznávat sami sebe. Jste v pokušení podvádět, přeskočit rozjímání, vyhnout se času s Bohem v modlitbě nebo dokonce zcela se obrátit zpět k otroctví? Zkontaktujte svou kotvu. Proto tu je. I když jste s ním již dnes mluvili, pokud jste v obavách, že byste mohli padnout, znovu mu dejte vědět. Je mnohem lepší v čase pokušení svou kotvu zkontaktovat, než padnout a muset vysvětlovat celému bratrstvu, proč jste v té době své kotvě nedali vědět.
1. Držte se disciplín
1. Praxe askeze se stala všední a ztratila půvab, ale svoboda ne. Teď je ten čas, kdy se svaly vašich ctností opravdu zesilují. Vaše snaha, nebo její nedostatek, bude 91. dne vám i vašemu bratrstvu jasná. Budujte ctnosti. Držte se disciplín.
1. Stále se spoléhejte na Pána
1. Dovedl vás až sem. Povede vás i dál, až do země zaslíbené. Jestli jste si začínali myslet, že jste tuto práci dokázali sami, možná vám ukáže, čeho jste schopni bez Něj. To znamená – možná vám dovolí, abyste se vrátili zpět do Egypta. Zůstaňte na úpatí hory Sinaj. Stále se spoléhejte na Pána.

#### Modlitba

Modlete se, aby Pán osvobodil vás a vaše bratrství.
Modleme se za svobodu všech mužů v exodu, stejně tak, jako se oni modlí za vás.
Ve jménu Otce i Syna i Ducha svatého … Otče náš… Ve jménu Otce i Syna i Ducha svatého … Amen.

### Čtení na den

**Exodus 27,1-8**

> <sup>1</sup>Zhotovíš oltář z akáciového dřeva pět loket dlouhý a pět loket široký. Oltář bude čtyřhranný, vysoký tři lokte.
> <sup>2</sup>Jeho čtyři úhly opatříš rohy; ty budou s ním zhotoveny z jednoho kusu. Potáhneš jej bronzem.
> <sup>3</sup>Zhotovíš k němu i hrnce na vybírání popela, lopaty a kropenky, vidlice a pánve na oheň. Všechno příslušné náčiní zhotovíš z bronzu.
> <sup>4</sup>Zhotovíš k němu také mřížový rošt z bronzu. Na čtyřech koncích mříže připevníš čtyři bronzové kruhy.
> <sup>5</sup>A zasadíš ji zdola pod obložení oltáře; mříž bude dosahovat až do poloviny oltáře.
> <sup>6</sup>Zhotovíš pro oltář i tyče; budou z akáciového dřeva a potáhneš je bronzem.
> <sup>7</sup>Tyče budou provléknuty skrze kruhy. Když bude oltář přenášen, budou tyče po obou jeho bocích.
> <sup>8</sup>Uděláš jej dutý z desek, jak ti bylo ukázáno na hoře; přesně tak jej udělají.

### Reflexe

Bůh poté, co dá Mojžíši instrukce ke stavbě stanu a Arše úmluvy, jej učí postavit oltář zápalné oběti. Tento
oltář má být centrem izraelitského uctívání, kde budou kněží obětovat beránky, kozly a býčky pro odpuštění
hříchů. V Egyptě si vzpurné děti Izraele vybíraly jiné bohy. Tím, že Izraelité obětují Hospodinu, Bůh dává
Izraeli fyzickou možnost zřeknout se falešných bohů Egypta a uctívat pouze Jeho, jediného pravého Boha.
Ačkoli je tento způsob obětování zvířat Izraelity nedokonalý a netrvalý, toto poslušné obětování je odpovědí
na Boží žádost, a pomáhá v cestě ke svobodě. Cílem totiž není obětování zvířat, ale obětování srdce Izraelitů
Bohu.

Vzdáme-li se věcí, které milujeme, budeme schopnijak zřeknout se falešných bohů (nebo věcí, které by se
falešnými bohy mohly stát), tak uctívat našeho Pána podle Jeho práva. Teď už jste ovšem zjistili, jak
jednoduché může být nechat se pohltit pýchou ve skutcích oběti a pokání. Říkáme stále všem lidem, kromě
bratrů našeho společenství, jak studené jsou ranní sprchy? Hledáme, komu bychom našimi řečmi posloužili?
Nikdy nezapomínejte, že vaše oběti jsou výrazem opravdové lásky k Bohu, ne výrazem vaší mužnosti.

Promluvte si dnes s Pánem o tom, jak může v tomto posledním měsíci dále očistit vaše srdce srkze skutky
askeze. Popovídejte si s Ním o tom, jak učinit oběti tak hlubokými na vašem duchu, jako jsou na vašem těle.
