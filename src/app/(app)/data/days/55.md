## Den 55 - SÍLA SMLOUVY

### Týdenní aktivity (ukazatelé cesty)

1. Stále prahněte po svobodě (mějte stále touhu po vaší svobodě)
1. Satan si nepřeje, abyste prahli po svobodě. Raději by byl, kdybyste toužili po pohodlí a upadli zpět do otroctví. Po tisíciletí se Satan snažil přesvědčit Boží lid, že Mojžíšovy zákony nám upírají svobodu nebo štěstí. Ať váš anděl strážný řekne Satanovi, že na tento jeho starý trik už neskočíte. Budete-li dodržovat Boží zákony, Boží zákony vás zanechají ve svobodě. Držte se plánu a zůstanete svobodní.
1. Držte se disciplín
1. Věrně dodržované disciplíny se staly jednoduššími. Disciplíny, u kterých jste podváděli, nebo si je zlehčovali, zůstaly náročné a dráždivé. Nyní na začátku postu je čas zdvojnásobit svoje úsilí. Jestliže se vám dařilo, udržte si to. Pokud jste podváděli, řekněte o tom své kotvě a svému bratrstvu. Rozhodněte se vykonávat všechny disciplíny s láskou k Pánu a čistší touhou po svobodě.
1. Víte, kde je vaše kotva
1. Je zlomený a ztracený v poušti sledování sportů, sociálních sítí, nebo se opírá o jídlo a pití? Nalezněte jej a v lásce si s ním promluvte. Přiveďte ho zpátky. Dodržujte s ním denní komunikaci. Teď je ta pravá chvíle se s ním zkontaktovat. Bez ohledu na to, jak brzy ráno nebo pozdě večer je, napište mu. Čte-li svá rozjímání, pochopí to.

#### Modlitba

Modlete se, aby Pán osvobodil vás a vaše bratrství.
Modleme se za svobodu všech mužů v exodu, stejně tak, jako se oni modlí za vás.
Ve jménu Otce i Syna i Ducha svatého … Otče náš… Ve jménu Otce i Syna i Ducha svatého … Amen.

### Čtení na den

**Exodus 24,1-11**

> <sup>1</sup>Potom Mojžíšovi řekl: „Vystup k Hospodinu, ty i Áron, Nádab a Abíhú a sedmdesát z izraelských starších. Budete se zdálky klanět.
> <sup>2</sup>K Hospodinu přistoupí jen Mojžíš. Ostatní se přibližovat nebudou. Lid nesmí vystoupit vzhůru spolu s ním.“
> <sup>3</sup>Když Mojžíš přišel nazpět, vypravoval lidu všechna slova Hospodinova a předložil mu všechna právní ustanovení. Všechen lid odpověděl jako jedněmi ústy. Řekli: „Budeme dělat všechno, o čem Hospodin mluvil.“
> <sup>4</sup>Nato Mojžíš zapsal všechna Hospodinova slova. Za časného jitra postavil pod horou oltář a dvanáct posvátných sloupů podle dvanácti izraelských kmenů.
> <sup>5</sup>Pak pověřil izraelské mládence, aby přinesli oběti zápalné a obětovali Hospodinu býčky k hodům oběti pokojné.
> <sup>6</sup>Mojžíš vzal polovinu krve a vlil ji do mís a druhou polovinou pokropil oltář.
> <sup>7</sup>Potom vzal Knihu smlouvy a předčítal lidu. Prohlásili: „Poslušně budeme dělat všechno, o čem Hospodin mluvil.“
> <sup>8</sup>Mojžíš vzal krev, pokropil lid a řekl: „Hle, krev smlouvy, kterou s vámi uzavírá Hospodin na základě všech těchto slov.“
> <sup>9</sup>Pak Mojžíš a Áron, Nádab a Abíhú a sedmdesát z izraelských starších vystoupili vzhůru.
> <sup>10</sup>Uviděli Boha Izraele. Pod jeho nohama bylo cosi jako průzračný safír, jako čisté nebe.
> <sup>11</sup>Ale nevztáhl ruku na nejpřednější z Izraelců, ačkoli uzřeli Boha; i jedli a pili.

### Reflexe

Síla oběti popsaná v dnešním čtení o Mojžíšově Smlouvě je úžasná. Akt kropení krví oltáře (znázorňující
Boha) a lidu (znázorňující je samotné) je smlouvou přivádějící obě strany. Tento bod je hlavním v dějinách
spásy a nesmí být přehlížen. Lid Izraele se zavazuje Bohu.

Ve Starém Zákoně můžeme nalézt pět klíčových smluv. Dnešní smlouva mezi Bohem a Izraelem, známá
jako Mojžíšova, je čtvrtá. Smlouva je více než jen dohoda, která může být vyjednána nebo z ní lze vystoupit.
Je to směna osob, nerozlučitelné pouto, které přivádí dvě strany blízko k sobě. To, co ve smluvním vztahu
patří jedné straně, patří i druhé a naopak. Proto je vstoupení Izraele do smlouvy s Hospodinem tak velkým
činem.

Smlouvy jsou stvrzeny krví, která znázorňuje jejich nerozlučitelnou povahu. Pro stranu, která by porušila
podmínky smlouvy, by byl osud stejný jako pro obětované zvíře. Boha nelze oklamat. Jeho závazek Izraeli je
skutečný a trvalý. Přikazuje, aby náš závazek k Němu byl stejný.

Mojžíšova smlouva spolu s dalšími čtyřmi smlouvami Starého Zákona je naplněna v Kristově umučení, smrti
a vzkříšení. Kristus zakládá Novou Smlouvu a volá všechny lidi, aby k ní přistoupili. Stejně jako se Izraelité
podíleli na krvi oběti, aby vstoupili do Mojžíšovy smlouvy s Bohem, tak se i my podílíme na krvi Kristovy
oběti, abychom vstoupili do Smlouvy Nové. Křest slouží jako náš vstup v Novou Smlouvu, a po křtu
pokaždé znovuuzavíráme naši smlouvu s Bohem, když přijímáme Kristovu krev v Eucharistii.

V Nové Smlouvě se Bůh za nás fyzicky vydává. Dává nám možnost získat všechno, co je Jeho – což, pokud
se nad tím zamyslíme, je vše, co je. Jak často přicházíme k oltáři, jako by to byl jen volný čas strávený na
mši. Přijetí Eucharistie je mnohem víc než to a váže s sebou mnohem víc odpovědnosti.

Když přicházíte k přijetí Eucharistie na mši, dáváte se plně Bohu výměnou za všechno, co je Jeho? Přineste
tuto otázku do vaší dnešní svaté hodiny. Zamyslete se nad nesmírností smlouvy, do které vstupujete.
