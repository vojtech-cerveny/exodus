## Týdenní aktivity (ukazatelé cesty) pro 12. týden

**Místo:** Poušť severně až severovýchodně od hory Sinaj

Po značném kroku zpět ve čteních tohoto týdne Izraelci znovu slýchají o potřebě sloužit Hospodinu, jejich
Bohu. Stále se snažíte sloužit Hospodinu? Před vámi jsou zásadní zbývající dny exodu. Stále jste očišťováni.
Zavázali jste se k devadesáti dnům exodu, ne sedmdesáti, ne osmdesáti, ani ne osmdesáti devíti. Služte
v těchto posledních dnech Pánu, ne tím, že uberete tempo, ale že ho zrychlíte. Prodlužte krok, zvyšte
rychlost. Dejte všechno, co máte, vaší cestě k cíli, jako Kristus dal všechno, co měl, na Kalvárii.

### 1. Znovu se zavázejte k dennímu rozjímání

V něm se vám v následujících posledních dvou týdnech mnoho objasní. Buďte oddaným bratrstvem. Rozjímání vám pomůže pochopit, kam vás Slovo vede. Také vám naznačí poslední kroky na cestě ke Dni 91. Teď by pro vás či vaše bratry bylo dost smutné sejít z cesty.

### 2. Pokračujte ve svém závazku ke Slovu

Ačkoli se kniha Exodus pomalu uzavírá, příběh Izraelitů v poušti zůstává nedokončený. Následujte Slovo, až vás povede od knihy Exodus k dalším třem navazujícím knihám: Leviticus, Numeri a Deuteronomium.

### 3. Upevněte svůj plán pro Den 91

Den 91 se kvapem blíží, i když jste stále ještě v těchto posledních týdnech očišťováni. Nemá-li vaše bratrstvo žádný plán pro aktivní službu vaší farnosti a rodinám ve Dni 91, nic se neuskuteční. Naplánujte si, že si jako bratrstvo odpočinete na čtrnáct dní po skončení Exodu 90. Poté si naplánujte pokračování vašich setkání. Tato časová oběť ponese mnoho ovoce pro vás, vaši rodinu, vaše bratrstvo i vaši farnost. Nezahoďte prosím tuto šanci.

### 4. Rozdávejte/sdílejte radost

Jestli se vám tento týden podařilo pěstovat radost skrze vděčnost a naději, šiřte ji dál ve svém bratrstvu. Je možné, že ne všichni vaši bratři jsou na stejné úrovni radosti. Pomozte jim pěstovat vděčnost a naději. Sdílejte s nimi tento týden radost.

### Modlitba

Modlete se, aby Pán osvobodil vás a vaše bratrství

Modleme se za svobodu všech mužů v exodu, stejně tak, jako se oni modlí za vás.

Ve jménu Otce i Syna i Ducha svatého … Otče náš… Ve jménu Otce i Syna i Ducha svatého … Amen.
