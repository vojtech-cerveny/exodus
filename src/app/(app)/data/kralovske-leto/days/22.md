## 22. **Otrokem mínění druhých?**

Předstupme před Pána, který nás dnes volá.

Obstojíme před ním toto léto?

**Sdílíme s Davidem okamžik jeho triumfu.** Ač se hřích rozmáhá i v řadách jeho stoupenců, David zůstává spravedlivý, a to i vůči svým nepřátelům. Stává se králem nad celým Izraelem a za své nové hlavní město přijímá Jeruzalém.

Modlete se, aby vás Pán osvobodil od lenosti a přijali jste královské poslání, které vám svěřil.

Modlete se za milost svobody a pokory pro všechny muže Exodu, stejně jako se oni modlí za vás.

_Ve jménu Otce i Syna i Ducha svatého. Amen._

_Pane a Učiteli mého života, osvoboď mě od ducha lhostejnosti, zoufalství, touhy po moci a planého tlachání. Místo toho mě, svého služebníka, obdaruj duchem poctivosti, pokory, trpělivosti a lásky. Ano, Pane a Králi, dej, ať vidím své vlastní hříchy a nesoudím své bratry a sestry, neboť ty jsi požehnaný na věky věků. Amen._

### Čtení z druhé knihy Samuelovy 5,6-10

_Král šel se svými muži na Jeruzalém proti Jebúsejcům, obyvatelům země. Ti Davidovi řekli: „Sem nevstoupíš, leč bys odstranil slepé a kulhavé.“ Prohlásili: „Sem David nevstoupí.“ Ale David dobyl skalní pevnost Sijón, to je Město Davidovo. Onoho dne David řekl: „Každý, kdo chce bít Jebúsejce, ať pronikne vodní štolou na ty kulhavé a slepé, které David z duše nenávidí.“ Proto se říká: ‚Slepý a kulhavý nevstoupí do Božího domu.‘ David se usadil ve skalní pevnosti a nazval ji Město Davidovo. Vybudoval okruh od Miló až k domu. David se stále více vzmáhal a Hospodin, Bůh zástupů, byl s ním._

### Reflexe

Jeruzalém neboli "Sion" není jen důležitým místem pro ovládnutí regionu. Je to také velmi strategické místo pro Davidovo poslání sjednotit severní a jižní kmeny Izraele. Ale v kontextu dějin Boží smlouvy s Izraelem znamená dobytí Jeruzaléma také završení Božího poslání, které skrze Mojžíše a Jozua spočívalo v darování zaslíbené země Izraelitům. Právě skrze Davida tedy Bůh naplňuje smlouvu danou Mojžíšovi.

Důvodem, proč trvalo několik set let, než byl Jeruzalém konečně dobyt, bylo to, že se jednalo o pevnost a její okupanti ji uměli dobře bránit. Když se David blíží k Jeruzalému, Jebusejci se mu posmívají tím, že David je tak slabý, že by ho mohli zastavit slepí a chromí. Vzhledem k tomu, že předchozí pokusy Izraelců byly neúspěšné, měl David dobrý důvod být si nejistý svou šancí na úspěch. Vidíme však Davidovu odvahu a nezdolnost. Nenechá se zviklat rizikem ani posměšky.

Člověk, který bojuje s leností, se snadno nechá znejistět a hledá důvod, proč se vzdát. Často nevytrvá v obtížných úkolech a snadno se nechá ochromit urážkami. V okamžiku, kdy si uvědomí, že se někomu nelíbí nebo že kritizuje jejich práci, se vnitřně zhroutí a spadnou do spirály pochybností a sebelítosti. Lenoch tedy nemá odvahu, protože neví, čeho je skutečně schopen, pochybuje o své vlastní síle a nedůvěřuje druhým, že rozpoznají jeho nadání.

Stává se vám, že vás od nějakého úkolu nebo povolání snadno odradí strach z toho, co řeknou nebo si pomyslí ostatní? Přehnaně se staráte o to, co si o vás ostatní myslí? Drtí vás kritika? Nedokážete se postavit za to, co je správné nebo pravdivé, ze strachu, že se vám pak budou posmívat? Obraťte se s těmito otázkami na Pána v modlitbě.

Nyní se postavte před Boha a promluvte si s ním.

---

**Aktivity pro 3. týden**

**1. Naplánujte si společný letní piknik či grilování.**

V létě je více volna a je to ideální čas pro budování komunity. Naplánujte si společnou akci s bratrstvem a zapojte do něj i své rodiny. Zkuste prohloubit své vztahy se sousedy.

Využijte toto léto k posilování přátelství - podporujte se s ostatními křesťanskými bratry navzájem a nedovolte, aby vás lenost izolovala. David se mohl na podporu svých věrných druhů spolehnout. Pokračujte v budování přátelských pout v rámci vašeho bratrstva i mimo něj.

**2. Zhodnoťte svůj životní plán.**

Vstupujeme do třetího týdne Královského léta. Nebojte se upravit svůj plán, pokud vidíte, že v něm něco chybí nebo nefunguje dobře. Je důležité činit předsevzetí a disciplinovaně je dodržovat, ale musíme mít na paměti, co je jejich cílem: abychom rostli ve vztahu s Bohem a rozvíjeli své ctnosti. Pokud se tak neděje, přemýšlejte v modlitbě o tom, jakých úprav je zapotřebí.

**3. Věnujte čas společné modlitbě.**

Každodenní osobní modlitba je základem duchovního života a umožňuje trvalý růst ve vztahu s Bohem. Kromě toho se však potřebujeme modlit i s druhými. Ježíš říká, že kde jsou dva nebo tři shromážděni v jeho jménu, tam je on uprostřed nich (viz Mt 18,20). Jsme údy jeho těla, takže roste-li naše láska k Bohu, musí se prohlubovat i naše láska k druhým a v této lásce se pak můžeme k Bohu obracet společně.

Pokud máte rodinu, modlete se každý den se svou ženou a dětmi. Je důležité, abyste rostli ve svatosti jako rodina. Modlete se společně s bratrstvem. Když se na vás někdo obrátí s prosbou o pomoc, nabídněte mu, že se s ním společně pomodlíte. Vedle rozvoje osobní modlitby je neméně důležitý i růst v modlitbě společné.
