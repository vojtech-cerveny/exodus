---
id: 0
title: "Vítejte v Exodu 90"
date: 2024-07-25
published: true
slug: "jake-je-vase-proc"
description: "Úvod do formace Exodus90"
tags: ["navod", "exodus90"]
nextPage: "exodus90-zacnete-zde"
nextPageText: "Začněte zde: Jaké je vaše proč"
# image: exodus_90_discipline.png
---

# Vítejte v Exodu

Bratře v Kristu,
vítej v Exodu 90. Svoboda je něco, po čem každý muž bytostně touží. Byli jsme pro ni stvořeni. Náš nebeský Otec nás stvořil svobodné, abychom se mohli svobodně rozhodnout milovat a sloužit mu. Všichni lidé byli stvořeni, aby byli svobodní, ale právě proto se můžeme svobodně rozhodnout zneužívat svou vlastní svobodu
a usilovat o věci (a jít za věcmi), které nás zotročují. Vidíme to ve světě a vidíme to i v našich vlastních životech a srdcích.

Ohlédni se zpět na posledních devadesát dní svého života. Co se stalo s tvou svobodou? Jak jsi žil svůj život?
Jsi opravdu svobodný? Pamatuješ si dokonce, co je svoboda? Nebo ses pomalu nechal zotročit majetkem, zlozvyky, strachem nebo impulzivní touhou?

Dnes „svoboda“ znamená pouze svobodu volby. Ale na rozdíl od této představy to ve skutečnosti znamená mnohem víc. Znamená to žít a jednat s dokonalostí – stát se muži, jakými jsme byli stvořeni. Jako rekreační golfista bych rád hrál sedm pod par na Augusta National. Přesto to nemůžu svobodně dělat. Proč? Je to proto,
že mi chybí golfová zdatnost. Ve skutečnosti byste mohli říci, že jsem zotročen pro golfovou průměrnost.
Co by mě osvobodilo? Náležitá praxe, vytrvalá tvrdá práce, úmyslná disciplína a milost přivést mou touhu
k uskutečnění. Bez těchto věcí nebudu nikdy přistupovat ke golfu jako profesionál.

Tato realita platí ještě více, pokud chceme získat svobodu žít ctnostně. Toto je skutečná pravda o svobodě. Nebudu-li ve svém každodenním životě praktikovat ctnosti, jako je trpělivost, střídmost, čistota, střízlivost
a opatrnost, nebudu schopen žít tyto ctnosti dobře. Stejně jako zvládnutí sportu nebo umění, i zvládnutí ctností vyžaduje čas a důsledné úsilí.

Podívej se na posledních devadesát dní svého života. Podívej se hlouběji a zblízka na ctnosti, se kterými jsi nejvíce bojoval. Byl jsi schopen žít tyto ctnosti s lehkostí? Byl jsi opravdu… svobodný?

Kristus nám říká: _„Těsná je brána a úzká cesta, která vede k životu“_ (Mt 7,14). Zde přichází Exodus 90.
Nabízí mužům přímou cestu ke svobodě pouhým následováním Kristova příkladu. Volba je na Tobě.
Pokud hledáš cestu ke svobodě oklikou, kterou Kristus nepředepsal, nebo snadnou cestu k životu, pak Exodus 90 není pro Tebe. Pokud jsi jedním z mnoha mužů, kteří se nechtějí odpoutat od svého pohodlí, sloužit svým životem ostatním a projít tvrdou cestou k životu ve svobodě, pak Exodus 90 není pro Tebe. Exodus 90 vede úzkou branou a po tvrdé cestě, která je cestou k životu. Mnoho mužů se podívá na plán modlitby, askeze
a bratrství a nejsou ochotni pokračovat. Náš Pán dokončuje výše uvedený verš o tvrdé cestě, která vede k životu, s varováním: _„Málokdo ji nalézá“_ (Mt 7,14).

Ale pokud jsi připraven pokračovat, svoboda na tebe čeká. Kristovo pozvání je otevřené nám všem: _„Kdo chce jít za mnou, zapři sám sebe, nes každého dne svůj kříž a následuj mne“_ (Lk 9,23). Pokud jsi skutečně ochoten denně vzít svůj kříž a následovat Krista, jsi skutečně připraven být svobodný. Podívej se na Krista, který visí před tebou na kříži. Vyzývá tě, abys vstoupil do tohoto hlubokého a náročného duchovního cvičení s ním.

Před chvílí jsi uvažoval o posledních devadesáti dnech svého života. Nyní zvaž dalších devadesát dní.

**Jaký budeš v 91. den?**

Vítej do Exodu 90.

S radostí,

**_Nathaniel Binversie_**

**Author and Director of Mission**
